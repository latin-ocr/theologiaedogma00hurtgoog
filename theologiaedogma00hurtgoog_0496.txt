486 Tract. lx. de poenitentia. De absolutione.

acceptentur in poenarum relaxationem. satisfactiones ergo justorum ex satis·
factione Christi totam suam mutuantur vim eamque maxime commendant.

503. Frustra protestantes contra doctrinam catholicam de satisfactione
urgent verba Ezech. 33, 12: Impietas impii non nocebit ei in quacunque die
conversus finer-it. Nam negamus a. suppositum, satisfactiones nocere peccatori
converso, l). Verbis illis excluditur damnum aeternum, spirituale in ordine
ad salutem, non vero temporale cedens in spirituale bonum, ut vel ex quoti·
diana experientia constat. Denique e. ea verIssima sunt in adversariorum
sensu de prima conversione per baptismum: pro peccatis enim ante baptis·
mum commissis nulla remanet poena temporalis; et subinde etiam de per-
fecta conversione a peccatis post baptismum commissis, cum Deus contentus
sit ea satisfactione, quam poenitentia perfecta includit.

caput v.

De absolutione, de ministro potestatis clavium deque
aliis ad poenitentiae sacramentum spectantibus,

504. De absolutione. — Quae de absolutione tenenda sunt, ad quaedam
capita revocabimus, quae facile ex jam demonstratis derivantur:

1. Absolutio actus proprius est hujus potestatis, quae ad remittenda
peccata fuit concessa, eique s ubordinata est retinendi ligandique facultas:
quae propterea non est aeque principalis atque illa.

2. Ea exterius proferri debet, ut constat a. ex instructione Euge-
nii IV. pro armenis: ²,Forma huius sacramenti sunt verba absolutionis», quae
sacerdos profert cum dicit, ego te absolvo etc. ς( b. ex collatione cum aliis
sacramentis, Neque mirum c. cum id exigat Ecclesiae visibilitas, nec non et
conditio humanae naturae. Si quaeraS, sufficiatne absolutio nutibus , scripto
etc„ an necessario requirantur verba ore prolata, respondemus: cum agatur
de actu juridice, actus autem juridicus tunc tantum valeat, quando expressus
est ad normam authenticam, Ecclesia vero et theoretice et practice declararit,
absolutionem verbis omnino esse proferendam, statuendum est, ad absolutionis
valorem verba requiri ore prolata.

3. Absolutio dari potest praesenti tantum, ut liquet ex praxi Eccle-
siae, ex forma ore proferenda, quae ad praesentem dirigitur, et declaratione
Clementis v111. data 19. Julii a. 1602, qua propositionem, ,licere per lite-
ras seu internuncium confessario absenti peccata sacramentaliter confiteri et
ab eodem absente absolutionem obtinere‚‘ ad minus ut falsam, temerariam et
scandalosam damnavit ac prohibuit. Cum vero Suarez censeret propositio·
nem complexive tantum, non vere divisive sumptam esse prohibitam,
ac de hac sua opinione scripsisset tractatum (ed. a Malou in R. P. Suarez
opuscula sex, Bruxellis 1859): declaravit Paulus V. de 14. Jul. 1605 in con-
gregatione s, Officii decretum etiam in sensu diviso h. e. de confessione vel
de absolutione seorsim valere. Clemens vero VIII. jam vivae vocis oraculo
enunciaverat, se non intendere casum, quov moribundus sensibus destitutus,
quem adstantes absolutionem antea petiisse testarentur, absolvendus esset.
Cf. Pesch VII n. 194 s.; Analecta rom. 1897 p. 264 ss. Quamvis autem
poenitentiae sacramentum per modum judicii sit institutum, non tamen in
omnibus hujus naturam sequitur3 in quibus illud imitetur, ex praxi colligi

