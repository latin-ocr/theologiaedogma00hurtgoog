comm unio. 669

Praeclare de hac membrorum ad invicem connexione Chrysostomu s
hom. in a. Romanum M. n. 1 ε ,Nos pedes sumus, inquit, martyres autem
caput, Sed non potest caput pedibus dicere: vestri non egee. Gloriosa sunt
membra, sed gloriae excellentia non aliena illa facit a conjunctione, quae est
cum reliquis partibus. Tunc enim fiunt maxime gloriosa quando eam, quae
nobiscum est, conjunctionem non abruperint. Nam oculus quoque, licet reli·
quo toto corpore sit splendidior, suam tunc gloriam conservat, quando a reli·
quo corpore non abscinditur. Et quid de martyribus dico? Si enim Dominus
ipsorum nostrum caput fieri non erubuit, multo magis ipsi esse nostra mem-
bra non erubeseunt, habent enim radicatam caritatem. Solet autem caritas ea,
quae sunt disjuncta, conjungere et colligare, neque de dignitate admodum ac-
curate inquirit.‘ — Non minus praeclare Augustinus Enchir. e. 56: ,Haec
(Ecclesia triumphans) in sanctis angelis beata persistit, et suae parti peregri·
nanti opitulatur, quia utraque una erit consortio aeternitatis, et nunc una est
vinculo caritatis, quae tota instituta est ad colendum Deum.‘ De civ. Dei XX, 9
n. 2: ,Neque piorum animae mortuorum separantur ab Ecclesia, quae etiam
nunc est regnum Christi. Alioquin nec ad altare Dei fieret eorum memoria in
communicatione corporis Christi.‘ Belle vero in Ps. 85 n. 24: ,Contristatus
est b. Cyprianus in passione, modo consolatus est in corona. Modo et conso-
latus adhuc tristis (i. e. sollicitus de nobis) est. Dominus enim noster Jesus-
Christus adhuc interpellat pro nobis (Rom. 8, 34): omnes martyres, qui cum
illo sunt, interpellant pro nobiS. Non transeunt interpellationes ipsorum, nisi
cum transierit gemitus noster.‘ — Cui consone s. Ambrosius ep. 22:
,Quamvis enim de suo merito securi sint, tamen quia futura est adhuc re-
demptio totius corporis Ecclesiae, compatiuntur. Cum enim adhuc membra
patiuntur corporis sui, quomodo alia membra, licet superiora, non compatiun-
tur membris unius corporis laborantibus?‘

2. Sane mirum soret, si caritaS, cujus est disjuncta copulare eoque
arctiuS, quo ipsa intensior est, morte interveniente indolem mutaret suam,
et visione beatifica reddita ardentissima frigeret erga θος, pro quibus
quondam in terris parata suit sanguinem etiam fundere.

,Nec aliis profecto legibus, ita Bernardus serm. 78 in Cant. n. l, ’
regnum caritatis regi decebat, quam piis ipsorum, qui pariter regnaturi sunt,
mutuisque amoribus et puris affectionibus in invicem et in Deum.‘ Et serm..
26 n. 5: ,Qui adhaeret De0, unus spiritus est (l. Cor. 6, 17), et in divinum
quendam totus immutatur affectum3 nec potest jam sentire aut sapere nisi
Deum et quod sentit et sapit DeuS, plenus Deo, Deus autem caritas est, et
quanto quis conj unctior Deo, tanto plenior caritate. Porro impassibilis est DeuS,
sed non incompassibilis, cui proprium est misereri semper et parcere. Ergo et
te (Gerardum fratrem defunctum alloquitur) necesse est misericordem esse,
qui inhaeres misericordi, quamvis jam minime miser sis: et qui non pateriS,
compateris tamen. Affectus proinde tuus non est imminutuS, sed immutatum
nec quoniam Deum induisti, nostri cura te exuisti; et ipsi enim cura est de
nobis. Quod infirmum est abjecisti, sed non quod pium. Caritas denique
nunquam excidit (l. Cor. 13, 8): nou oblivisceris me in finem.‘

3. Accedit analogia ex ordine petita n aturali, in quo ordines
omnes particulares variis mutuisque nectuntur vinculis ad pulcherrimum

