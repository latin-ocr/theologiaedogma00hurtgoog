exceptionibus satisfit. 31 1

344. V. Neque obstat Christum eucharistiam reliquisse in sui memoriam.
Nam α. memoria non necessario supponit absentiam rei, cujus memores esse
decet, cum et Dei praesentis memores esse oporteat; sed ea opponitur obli -
vioni, quae oritur ex ec, quod res nullam in sensus faciat impressionem.
Quod vero aliqua res nullam in sensus faciat impressionem, oritur non solum
ex ejusdem absentia, sed potest etiam inde oriri, quod etsi praesens, per se sit
invisibilis, Cum ergo b. Christi corpus in hoc sacramento per se invisibiliter
adsit, eucharistia quatenus visibile complectitur elementum, ipsius memoria
esse dicique poterit. Ceterum e. eucharistia proprie non est memoria corporis
Christi, sed secundum 1. Cor. 11, 26, passionis et mortis eJusdem, quo in
casu nulla est difficultas: et d. verba 1. Cor. 11, 25: Hoc facite, quotiescunque
bibetis, in meam commemorationem, non sunt, ut adversarii supponunt, prae·
cedentium explicatio, sed praeceptum continent: quod ut servari possit, prae-
cedentia prius intelligi debent. Simili ratione e. solvitur difficultas inde petita,
quod patres quandoque vocant eucharistiam pignus, Sane est pignuS, non
tamen corporis Christi, sed ejus amoriS, protectionis, futurae gloriae: quo
sensu et reliquiae sunt pignus protectioniS, quam nobis impendunt sancti:
quo sensu alicujus praesentia est nobis suae fidelitatis, tutelae pignus; quo
sensu et Spiritus s, est pignus aeternae hereditatis, Quare haec appellatio non
supponit absentiam corporis Christi: imo candide fateor, panem quamvis bene-
dictum sat tenue fore pignus infinitae caritatis Christi. Cf. Perpetuite de la foi
111.1c. 15:1111. 6. c.11.

345. VI. Verum quidem est doctores catholicos, cum accuratius Christi
enarrant verba, nonnihil inter se dissentire. Alii enim cum s. Thoma l. 5 in
1. Cor. 11 et 3. p. q. 78 a. 5 censent, pronomine hoc designari substantiam in
genere sub speciebus contentam: alii cum Alexandro halensi et s. Bona-
v en t u r a putant, pronomen supponere pro pane convertendo: alii cum S c o to
opinantur, illud supponere pro corpore Christi. Quae sententiae mutuo se non
excludunt, sed verum exhibent, licet inadaequatum, sensum verborum Christi.
Ceterum ut alias sacramentariorum evadamus tricaS, haud inutile erit in sin·
gulorum verborum vim propriam atque significationem inquirere. Pronomine
hoc et hic attentio dirigitur in rem praesentem, quaecunque demum ea est,
quae exhibetur: addita copula est mens suspenditur et protenditur asl ideam
praedicati, quo edicetur, quid sit illa res praesens, quae exhibetur. Completa
propositione per praedicatum corpus meum⁴ enunciatur jam distincte, quid il·
lud sit, quod sub visibilibus praesentatur speciebus. Quare facta distinctione
inter significationem et demonstrationem seu inter significationem
formalem et materialem, pronomine hoc neque paniS, neque Christi corpus di-
stincte significatur, sed praesentia alicujus rei in conquO, sicut particula e c c e 3
quod autem monstratur materialiter initio propositionis est panis in statu
transeunte; propositione completa est corpus Christi in statu permanente. —
Tandem ad alia testimonia s. Scripturae respondemus, iis negari praesentiam
Christi visibilem, naturalem, qualis ea fuit, qua visibilis et mortalis ante pas·
sionem degebat in terra: non vero ejusdem invisibilem, sacramentalem soli-
que fidei perviam. Cf. Gregorius berg. de verit. corp. Chr. c, 2 ss. opusc.
XXXIX. cf. Franzelin thes. 63 Vasquez in 3 p, disp. 201: Perpetuite de
la foi 11, 2 c. 2 ss. et 111, 6 c. 10, ubi aliae difficultates solvuntur.

