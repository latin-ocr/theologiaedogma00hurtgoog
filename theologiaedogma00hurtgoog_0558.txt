548 Tract. IX. de ordine. Praetica

esse fragiles. Hinc c. si ea nimis urgeaS, sequeretur, matrimonium etiam
unius cum una idque indissolubile esse malurn et abrogandum, cum ex eo
multa ob hominum malitiam consequantur incommoda et mala, ut adul-
teria. conjugicidia etc. Ceterum d. consulimus hisce, ,orbis curatoribus‘,
ut eos belle Chryso stomus de virg. n. 14 vocat, ut prius quam ex
oculis cleri eruant festucam malorum. quae coelibatum propter hominum
fragilitatem subinde consequuntur, ad crimina sive propria sive aliorum
respiciant, nam fatente ipso Volt aire (apud Maistre du Pape 111, 3)
vel tristissimis Ecclesiae temporibus laici clericis semper pejores fuerunt.

583. 7. Neve opponatur, haec quidem omnia ostendere coelibatum
esse bonum ideoque consuli, nontamen praecipi posse: narn a. haec
a fortiori contra societatem civilem urgeri possunt, quae ad coelibatum
tot invitos co git, non vero contra Ecclesiam, quae nonnisi eos ad hanc
legem obligat servandam, qui sponte sua atque libere se offerunt.
b. Consilium attenta hominis fragilitate hac in materia non sufficit.
Hinc Ecclesia fere semper privaretur bono illo, ad quod coelibatus tam
necessarius est. Quare c. quilibet consideret prius, sitne ad hunc statum
vocatuS, certus d. quod, si vocatus accedit, Deus daturus sit gratiam ad
ferenda hujus status onera, nec permissuruS, ut quis tentetur supra id,
quod possit (1. Cor. 10, 13). Cf. Perrone IX. de ord. c. 5; Zaccaria
Storia del CelibatO, Romae 17 7 4; Hettinger I, 3 diss. 22.

583⁸. Scholion practicam. Uberem dicendi copiam de sacerdotii dig·
nitate, quae peropportune populo commendatur occasione primitiarum neo·
sacerdotis, suppeditat disputatio de sacramento ordinis.

I. Ostendetur ordinationis efficacia, qua per manuum impositionem

l. ordinandi irrevocabiliter charactere impresso a laicis secernun-
tur iisque praeficiuntur (cf. Gregorii nyss. verba n. 5512), ut sint lux mundi,
sal terrae, patres, magistri, benefactores, medici hominum, angeli pacis, media-
tores ad Deum: omnis namque pontifex ex hominibus assumptus pro hominibus
constituitur in iis, quae sunt ad Deum, ut offerat dona et sacrificia pro peccatis
Hebr. 5, 1. Quare sicut baptismo suppeditatur Ecclesiae materia, ita ordina-
tione constituitur ejusdem elementum formale.

2. Ordinatione ordinandi D e o p e n i t u s mancipantur et devoventur, adeo
ut Deus jam eorum sit sors atque hereditaS, et

3. supernaturali augentur potestate: quae a. excedit potestatem vel
regiam, imo et angelicam: qua caruit ipsa Dei genitrix, ordinisque est
supernaturalis planeque divini utpote 'participatio potestatis Christi3 eaque
nulli b. potestati terrenae est obnoxia et c. ipsos animos attingit, in foro
valet divin0, efficax est gratiae divinae; cujus d. effectus per se manet in
aeternum, et quae e. plane est inexhausta. Quare de ordinatis vere re-
petas verba 1. Reg. 2, 8: Suscitat de pulvere eyenum et de stercore elevat pau-
perem, ut sedeat cum principibus et solium qloriae teneat.

584. II. Sacerdotis praerogativae vix plenius enarrari possunt, quam
paucis sed gravibus s, Hieronymi verbis ep. 14 ad Heliodorum n. 8: ,Ab-

