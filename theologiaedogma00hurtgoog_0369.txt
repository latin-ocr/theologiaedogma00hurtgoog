Sacramentalis corporis Christi praesentia. ’ 357

s. Thomas, qui docet, quantitatem immediate esse sine subjecto: acci-
dentia vero reliqua-inesse ac fundari in quantitate ideoque esse sine subjecto
ultimo (cf. in 4. dist. 12 q. 1 a. 1 qol. 3: in 3. p. q. 77 a. 2. 3): eaque sen-
tentia placet de Lugo disp. 9 sect. 1, Suario disp. 56, cujus synopsin ex-
hibet Becanus c. 20 q. 1 ; (non vero arridet Lessio de div. perfect. XII, 16).
Quod enim s. Thomas est quantitas, est haec divinitus conservata resistentia
a substantia panis distincta. — Quomodo vero accidentia eucharistica nutriant,
aliter explicat s, Thomas l. 4 in 1. Cor. 11 et c. gentes IV, 66: ,Melius di·
cendum videtur, quod in ipsa consecratione, sicut substantia panis in corpus
Christi miraculose convertitur, ita miraculose accidentibus confertur, quod
subsistant, quod est proprium substantiae: et per consequens quod omnia pos-
sint sacere et pati, quae substantia posset facere et pati, si substantia adesset:
unde sine novo miraculo et inebriare et nutrire et incinerari et putrefieri
possunt, ⁴eodem modo et ordine, ac si substantia panis et vini adesset: ‘ quia
scil. retinent virtutem a substantia panis ipsis impressam, sicut semen virtutem
retinet naturae, cujus est. Cf. et 3 p. q. 7¹7 a. 6.

376. corollarium. Sacramentalis corporis Christi praesentia. -- Ex
dictis liquet, exsistendi rationem corporis Christi in eucharistia esse prorsus
s up e r n a t u r al e m et accedere ad exsistendi rationem spirituum: unde ratione
hujus singularis exsistendi modi dicitur corpus Christi in eucharistia s piri·
tuale. Differt autem sacramentalis exsistendi ratio corporis Christi ab
exsistendi ratione naturali: nam corporis praesentia naturalis est circum-
scriptiva (cf. t. 11 n. 5 3), non vero praesentia sacramentalis: totum enim Christi
corpus est in qualibet speciei parte: illa insuper est conjuncta cum duplici ex·
tensione, una ex parte subjecti, et alia in ordine ad spatium (cf. 380⁸): haec
quamvis conjuncta sit cum extensione seu reali compositione ex parte subjecti,
quod manet per se utpote ex partibus compositum divisibile, comparate tamen
ad spatium non est divisibilis. Analogia vero cum exsistendi ratione spirituum
in eo est, quod corpus Christi est in toto symbolo et in singulis symboli par-
tibus; differt tamen in en, quod compositum et divisibile in se manet. Quare
corpus Christi non est in eucharistia sicut in loco, si hac locutione intelligitur
praesentia circumscriptiva‚ in qua partes corporis distinctae distinctis
respondent spatii partibus3 est tamen in loco, quatenus realiter et substan-
tialiter hic est. Item non est in eucharistia definitive, si hoc nomine in-
telligitur definitio ad unum locum, ita ut non sit etiam alibi. Ex hac exsistendi
ratione corporis Christi sequitur etiam, neque ipsum naturaliter agere in alia
corpora, neque vicissim haec in ipsum agere posse prout est in eucharistia:
nulliusque sensibus ipsum esse obnoxium, neque imaginatione posse reprae-
sentari: haec enim supponunt naturalem exsistendi rationem per extensionem
realem in spatio. Qua de re docte disputat em. card. Franzelin th. ll, qui
inter alia statuit, Christum Dominum ,non posse naturali virtute suae huma·
nitatis exercere actus transeuntes in alia corpora: nec posse, spectata solum
naturali virtute, animam Christi agere in proprium corpus sive ad motum sive
ad exercitium sensuum externorum. Hoc theorema omnino consequitur ex
modo exsistendi sacramentali inextenso corporis Christi. . . Videtur tamen
dignitas ss. humanitatis exigere vel certe ejus dignitatem decere, ut Verbum
supernaturali modo tribuat suae humanitati etiam in hoc statu exercitium
sensuum corporis, quantum id mysterio fidei et fini sacramenti congruit.‘
Quibus explicatur Thomas 3. p. q. 76 a. 5 et ad 13 a 7. Cf. Lugo disp. 5

