50 Tract. vm. de gratia, Thesis CLXXXIV. Doctrina Augustini

56. Demonstratio p. ΙΙ. Quamvis harum interpretationum aliquae
sufficiant forte ad unum alterumque patrum testimonium, ad quod adver-
sarii provocant, rite exponendum alia adhuc suppetit explicatio expedien-
dae difficultati magis idonea, quaeque melius illustrat sentiendi disseren-
dique rationem s. Augustini. Ea ad haec revocari potest principia:
a. Deus elevavit humanum genus in protoparentibus ad finem ordinemque
supernaturalem illudque donavit in ipsis filiatione adoptiva3 voluit enim
nos omnes esse deos et filios suoS, non tantum homines et filios hominis.
Verum b. Adamus cecidit universumque genus humanum secum in rui-
nam traxit: atque ita hom0, ut A ugustinus loquitur l. 83 qq. q. 67 n. 4
,jam signaculo imaginis propter peccatum amisso remansit tantummodo
creatura3‘ mansit tantum homo, destitutus illis monilibuS, quae de the-
sauris sponsi i. e. s, Spiritus acceperat, filiatione scil. adoptiva. ,Objecit
(Deus) hominibuS, inquit idem s, 166 c. 2 n. 2, quia homines erant. Quid
illos fieri volebat, quibus crimen erat, quia homi nes erant? Exprobrans
et obJurgans ait: Nonne homines estis? Quid ergo eos fieri volebat, nisi
quod in Psalmo dicitur: qu dixi, dii estis et filii Altissimi (81, 6) P Hoc
dixit Deus: ad hoc enim vocat« Hinc c. sicut ipse homo, qui nascitur,
utpote difformis suo exemplari est Deo invisus et filius irae: ita omnis
vita, omne opus difforme huic statui, vocationi, destinationi, ordini, etsi
in alio rerum ordine potuisset Deo placere et gratum esse, Jam ei est in-
visum, peccatum est ¹). Jam vero d. haec ruina nonnisi fide incipit reparari,
per quam iterum dirigimur in finem supernaturalem atque in illum ten-
dimus. Fidei autem nomine in hac quaestione intelligere licet non solum
fidem formaliter christianam, verum ornnem salutarem mentis illustra-
tionem seminis instar atque conceptionis illam praevertentem, quae
practica agnitione Dei legisque ejusdem aeternae per conscientiam se
promulgantis continetur. Secundum hanc fidei acceptionem dictum, quod
objicitur, exponit et Pesch prael. dogm. t. V. n. 144. Hoc sensu Paulus
locutus videtur Rom. 14, 23 (n. 54¹); et s. Fulgentius de inc, et gr.
c. 23 n. 45: ,Contra naturam quippe hominis (prouti scil. in Adamo fuit
instituta) est, quod in Deum non credit: quia incredulitatem nonhabet ex
creatione Dei, sed voluntaria praevaricatione mandatis* Ergo e. quidquid
non est ex fide, peccatum est. Sane f. omnis actio dissona a norma obli-
gante, seu omnis operatio carens debito ordine peccatum dici potest, unde

 

¹) „Ad hoc credo pertinere, quod quidam prudenter intelligunt, illud quod
Dominus viso Caesaris nummo ait: Reddite Caesari quod Caesaris est, et Deo quod
Dei· est (Matth. 22, 21). Tamquam si diceret: Quemadmodum Caesar a. vobis exigit
impressionem imaginis suae, sic ct Deus: ut quemadmodum illi redditur nummus,

sic Deo anima lumine vultus ejus illustrata atque signata.“ S. A u g u stin u s in
ΡΒ. 4 n. 8. Of. Scheeben ς 297.

