44 Tract. Vm. de gratia. Thesis CLXXXIL Gratia sanctificans

opera omnia, quae ante justificationem fiunt, quacunque ratione facta sint,
vere esse peccata, vel odium Dei mereri, aut quanto vehementius quis ni-
titur se disponere ad gratiam, tanto gravius eum peccare, A. S.;‹ prop.
35 inter b aja na s: ‚Omne, quod agit peccator vel servus peccati, pecca-
tum est3‘ prop. 1. 45. 48 et 59 Quesnelli3 prop. 7 ex damnatis ab
Alexandro VIII; prop. 23 synodi pistoriensis: ,Doctrina synodi
(pistoriensis) de duplici amore (dominantis cupiditatis et caritatis domi-
nantis) enuncianS, hominem sine gratia esse sub servitute peccati, ipsum-
que in eo statu per generalem cupiditatis dominantis influxum omnes
suas'actiones inficere et corrumpere: quatenus insinuat, in homine, dum
est sub servitute sive in statu peccati, destitutus gratia illa, qua liberatur
a servitute peccati et constituitur filius Dei, sic dominari cupiditatem, ut
per generalem hujus influxum omnes illius actiones in se inficiantur et
corrumpantur; aut opera omnia, quae ante justificationem fiunt, qua-
cunque ratione fiant, sint peccata; quasi in omnibus suis actionibus pec-
cator serviat dominanti cupiditati: falsa, perniciosa, inducens in errorem
a tridentino damnatum ut haereticum, iterum in Bajo damnatum
art. 405

50. Demonstratlo. Probatur thesis hoc uno argumento: Ea opera
nequeunt censeri mala, ad quae Deus in Scripturis et per Ecclesiam pec-
catores hortatur. Atqui Deus et nomine Dei Ecclesia peccatores gratia
sanctificante adhuc destitutos ad plura hortatur opera, ad fidem, poeni-
tentiam, eleemosynas etc., ut ,iustificationis gratiam consequantur. Ergo
vel antequam quis habet gratiam justificationiS, poterit ipse bene, ‘imo et
salutariter operari, ideoque gratia ,iustificationis non est necessaria ad
omne opus salutare, multoque minus ad omne opus bonum.

51. Scholion. Exceptionibus satisfit. — Multa sunt, quse opponunt ad-
versarii, in primis Quosnellus‚ pro quorum solutione haec notentur:

l. Peccatorem considerari posse formaliter, reduplicative, in quantum
est peccator: et m aterialiter, secundum omnia ea, quae habet, inter quae
sunt bona naturae et possunt esse bona etiam aliqua gratiae. Si consideretur
formaliter, verum est, omnia, quae agit qua peccator, esse peccata: non vero
secundum alteram considerationem. Qua distinctione posita, facile solvitur
argumentum, quod toties inculcant ex Luc. 7, 43 et. Matth. 7, 18: Non potest
arbor mala bonos fructus facere. Nam a. ut prius indirecte respondeamus,
argumentum retorquere licet, cum Christus etiam dixerit: Non potest arbor
bona malos fructus facere .· et tamen justus, qui est arbor bona, potest peccare.
Deinde b. saltem apud Matthaeum arbor bona et mala non videntur designare
hominem bonum et malum, sed doctrinam veram et falsam vel hominem qua-
tenus docet sanam doctrinam vel falsam: vult enim Christus eo loco nos in-
struere, ut caveamus a falsis prophetis, monetque noS‚ ut ex fructibus eorum
doctrinae de ipsa doctrina et doctoribus judicemus, Quod si c. verba Christi
universaliter accipiuntur, nomine malae arboris intelligitur actualis seu do-

