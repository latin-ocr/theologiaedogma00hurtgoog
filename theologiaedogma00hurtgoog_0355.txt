Exceptionibus satisfit. . ’ 343

365. Scholion I. Exceptionibus satisfit. — l. Verum quidem est patres
mutationem, quae in eucharistia locum habet, illustrare mutationibus tantum
accidentalibus, qualis ea est ex. gr„ qua aqua baptismi vel chrisma invocatione
s. Spiritus fit sacrum et sanctificans, vel qua homines resurrectione transeunt
in angelicam, spiritualem conditionem, vel qua homo ope gratiae in alium mu·
tatur, angelus fit. Eo ipso enim a. quod hisce comparationibus rarissime utan—
tur ad illustrationem conversionis eucharistiae, longe frequentius provocent
ad exempla mutationum substantialium, significant comparationes illas esse
inadaequatas: conveniunt scil. tantum genere, sed differunt specie: nam in
eucharistia ea est substantialis, in aliis casibus tantum accidentalis, Quod
patres b. clare docent, cum mutationis eucharisticae terminum dicant esse
ipsum corpus Christi (351 ¹): aliis ‘vero mutationibus assignent terminum
accidentalem. Ita nunquam dicunt aquam vel chrisma fieri Spiritum sanctum,
sed aliquid sacrum. Quid clarius verbis C yrilli cat. myst. 3 n. 3: ,Sicut
panis eucharistiae post invocationem sancti Spiritus non est communis panis,
sei corpus Christi: ita et sanctum istud unguentum non ampliusnudum, ne-
que si quis ita appellare maluerit, commune unguentum est post invocationem,
sed charisma Christi et Spiritus sancti praesentia ipsius Deitatis factum efficax. ‘
Quod c. alteram comparationem attinet, notandum est, eam exigendam esse
ad dogma aliunde certissimum de identitate carnis seu substantiae humanae
in resurrectione: nullum autem exstat dogma de identitate panis seu sub-
stantiae in termino a quo et in termino ad quem respectu eucharistiae. Quare
in illa comparatione terminus mutationis non tam designatur nomine substan-
tivo substantiae, naturae, sed praedicato angelicae, spiritualis: quo tantum
nova qualitas designatur corporum (quae quoad substantiam manent) resur-
gentium. Eadem fere (l. dicenda sunt de tertia comparatione. Mutatio enim
hominis ope gratiae in angelum evidenter est accidentalis et nomen angeli, ut
saepe alias, sumitur metaphorice: hinc nunquam patres ad eam suadendam
provocant ad miracula, quibus utuntur ad comprobandum dogma catholicum
de eucharistia. ,Nec dubitet, inquit Isidorus hisp. in serm. (opp. VII, 316)
ed. Arevali), quisquam, primarias creaturas nutu potentiae praesentia maje-
statis in dominici corporis transire naturam, cum ipsum hominem videat arti·
ficio coelestis misericordiae Christi corpus effectum. Sicut autem quicunque
ad fidem veniens ante verba baptismi adhuc in vinculo est veteris debiti, his
vero commemoratis mox exuitur omni faece peccati: ita quando benedicendae
verbis coelestibus creaturae sacris altaribus imponuntur, antequam invoca-
tione summi nominis consecrentur, substantia illic est panis et vini, post
verba autem Christi corpus et sanguis est Christi. Quid autem mirum est, si
ea, quae verbo potuit creare, verbo possit creata convertere.‘ Quibus verbis
,accurate assignatur ratio, propter quam conferri possit mutatio baptismo effecta
cum mutatione eucharistica, simulque significatur magnum inter utramque
discrimen. Cf. Perpetuite de la foi d. 2 l. 6 c. 1 ss.; em. card. Franzelin
docte th. 14 ss. disputantem adversus Pusey the Doctrins of the Real Pre-
sence ac contained in the Fathers. 1855, qui misere hisce et similibus patrum
locutionibus abutitur. Cf. etiam opusc. VII, 101.

2. Patres si dicunt, aDeo immitti donis propositis vim vitae et ea trans-
mutari in virtutem carnis Christi, hac loquendi ratione non negant vel ex-
cludunt, quod centies affirmant, dona proposita mutari in ipsum corpus Christi ;

