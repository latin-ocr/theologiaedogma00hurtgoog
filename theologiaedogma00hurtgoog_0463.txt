De amore Dei ex toto corde. 451

a. 1, moventur vehementius ab objectis propriis, quam ex redundantia supe-
riorum virium: et ideo quanto operatio superiorum virium est propinquior
objectis inferiorum, tanto magis sequuntur eorum motum: et ideo major dolor
est in sensitiva parte ex laesione sensibili, quam sit ille, qui in ipsam redun-
dat ex ratione; similiter major, qui redundat ex ratione de corporalibus deli-
berante, quam qui redundat ex ratione considerante spiritualia. Unde dolor
in sensitiva parte ex displicentia rationis proveniens de peccato non est major
dolor aliis doloribuS, qui in ipsa sunt3 et similiter nec dolor, qui est volun-
tarie assumptus, quia non obedit affectus inferior superiori ad nutum, ut
tanta et talis passio sequatur in inferiori appetitu. qualem ordinat superior.‘
Quamobrem fieri potest a. ut amor sit appretiative summus, et tamen non
adsit intensio sensibilis; b. ut aliquis amor Dei sit admodum intensus (sensi-
bilis nimirum ex vehementi concione obortus), quin sit appretiative summus;
(3. ut homines magis afficiantur et secundum affectum sensibilem magis com·
moveantur amore rerum creatarum earumque amissione quam amore Dei ejus-
que offensa, et tamen Deum super omnia appretiative ament. Quare d. intensio
sensibilis fallax est criterium, quo de sinceritate veri amoris et doloris judi-
cetur. Neque e. intensio sensibilis est praecepta, cum plerumque non sit in
nostra potestate, et quamvis subinde Dei sit donum, saepe tamen pendet a
naturali hominis dispositione. — Ceterum ad solvendas difficultates distingua-
tur remissio culpae a remissione culpae et totius poenae etiam temporalis;
item simplex culpae remissio a conversione, quae sit stabilis deinceps, constans
adversus tentationes, ad finem usque perseverans. Ad hanc, non ad priorem,
necessaria dici poterit contritio non quaelibet, sed intensa et fervida. cf. Mic hl
in discuss. theol. 4 de contr. et attrit.

466. Frustra vero prowm-ant, qui exigunt certum quendam inten-
sionis gradum in contritione, ad dilectionis praeceptum Dent 6, 4 et
Matth. 22, 37, quo praecipitur ut Deum diligamus ex toto corde, ex tota
anima, ex tota virtute, ex omnibus viribus; sive ad Joelis verba 2, 12;
Convertimini ad me in toto corde vestro, in jejuniis et in fletu et in planctu
etc. Hisce enim non significatur Deum esse diligendum omnibus viribus
intensive, quo sensu praeceptum esset vel impossibile, vel durum et
occasio innumeris anxietatibus: sed extensive seu appretiative: ita
scil„ ut Deus praeferatur omnibus nullusque amor deliberatus admittatur,
qui sit contrarius amori divino, omnisque amor alterius rei, ut parentum,
bonorum temporalium etc. sit ei subordinatus Ita enim amor Dei domi-
nabitur in corde illudque totum occupabit. Aliis verbiS, sermo est non de
totalitate intensioniS, sed de ea, quae opponitur duplicitati, divisioni
cordis inter Deum et aliud objectum Deo non subordinatum, sed ipsi
oppositum.

Ad rem s. Thomas 2. 2 q. 44 a. 4 ad 2: ,Dupliciter contingit ex toto
corde Deum diligere: uno quidem modo in actu, i. e. ut totum cor hominis
semper actualiter ,in Deum feratur, et ista est perfectio patriae; alio modo, ut
habitualiter totum cor hominis in Deum feratur, ita scil. quod nihil con tra
Dei dilectionem cor hominis recipiat3 et haec est perfectio viae, cui non contra-

29·

