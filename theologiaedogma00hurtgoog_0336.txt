324 Tract. IX. de eucharistia.. Thesis CCXXIV. Patres

sumimm, sed quemadmodum per verbum Dei carofactus Jesus Christus Sal-
vator noster et carnem et sanguinem habuit pro nostra salute: ita etiam illam
alimoniam, ex qua sanguis et carnes nostrae per conversionem aluntur, edocti
summ, esse incarnati illius Jesu et carnem et sanguinem, postquam ea (ali-
monia) per precem verba ejus continentem facta est eucharistia,‘ quod allatis
institutionis verbis confirmat. Ut vero verborum a. J ustini momentum magis
appareat, sedulo attendatur comparatio cum incarnationis mysterio. Ea enim,
nisi frustra a J ustino affertur, evidenter probat, non minus vere panem
converti et fieri mediante Christi verbo corpus Christi, ac vera fuit incarnatiO,
in qua virtute s. Spiritus veram carnem verumque sanguinem Dei Filius as-
sumpsit. Huc spectant etiam verba auctoris op. de sacr. VI, 1 : ,Sicut verus
est Dei Filius D. N. J. Christus, non quemadmodum homines per gratiam, sed
quasi Filius ex substantia Patris: ita vera caro, sicutipse dixit, quam accipimuS,
et verus ejus est potus ¹).‘ Aliud in Justini verbis annotatione dignum est,
quod ad illustrandum tantae conversionis miraculum in memoriam revocet
quotidianam naturalemque conversionem panis et vini in nostri corporis sub-
stantiam, qua analogia alii etiam patres utuntur (n. 365). Ceterum summi
esse faciendum Justini testimonium liquet ex ejus antiquitate: ex viri,
qui fuit insignis philosophus et martyr, celebritate: ex apologiae scopo ,
ratione habita absurdarum calumniarum, quae ex eucharistia male intellecta
in vulgus sparsae erant: denique ex summa lectorum dignitate, oblata
enim fuit imperatori Antonino Pio ejusque filiis.

6. Secundum sacramentarios verba Christi: Hoc est corpus meum,

ita sunt exponenda: Hoc est figura (vel signum, symbolum) corporis mei.
Atqui patres hanc interpretationem damnant.

Ita Ε p i p h a niu s diaconus confutans iconoclastarum errores act. VI cone.
nic. 11 inter alia pronunciat: ,Nullus aliquando tubarum Spiritus, sanctorum
videlicet apostolorum aut illustrium patrum nostrorum, incruentum sacrifi-
cium nostrum, quod in commemorationem Christi Dei nostri ac omnis dispen-
sationis efficitur‚ dixit imaginem corporis ejus, Nec enim acceperunt a Domino
sic dicere vel confiteri, sed audiant evangelice dicentem eum: Nisi manduca-
veritis carnem Filii hominis etc. (Joan. 5, 54); qui manducat meam carnem etc.
(v. 55); et non dixit: Accipite et comedite: hoc est imago corporis mei . . .
Ergo liquido demonstratum est, quod nusquam Dominus vel apostoli aut pa-
tres sacrificium incruentum per sacerdotem oblatum dixerunt imaginem, sed
ipsum corpus et ipsum sanguinem. Et ante consecrationis quidem consum-
mationem quibusdam ss. patrum pie visum est nominare antitypa . . . post
consecrationem vero corpus proprie et sanguis Christi dicuntur et sunt et cre-—
(1ιιιι1ῑιιι2)ς etc. In eundem sensum et alii patres loquuntur. Ita Anastasius

 

 

¹) cf. Hugo lingoniensis de corp. et sang. D. (Mig. 143, 1330) et s. Hilde-
g a r d i a, quae ep. 43 scribit: „Eadem virtus Altissimi, quae in utero Virginis carnem
operata est, super altare ad verba sacerdotis oblationem panis et vini in sacramen·
tum carnis et sanguinis convertit virtute sua illud fovens.“

θ) Apud Hard o uin VIII, 370. Si corpus Christi confertur cum speciebuS,
hae sunt τόπος et signum, corpus Christi ἀντίτυπον, h. e. significatum et exhibitum
per species. Quandoque tamen ἀντίτυπος sumitur pro typo vel signo, quo sensu lo·
quitur hic Ε p i p h a n i u s: nam hoc sensu panis et vinum ante consecrationem vel
etiam species sacramentales dici possunt ἀντίτυπα corporis Christi.

