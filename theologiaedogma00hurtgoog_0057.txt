ad opus bonum non est necessaria. 45

minans mala voluntas, ex qua, quamdiu ea manet, certe nihil boni prodire po·
test. Nam homo, inquit ad rem Augustinus contra Jul. IV, n. 40, ,non
in quantum homo est, quod est opus Dei, sed in quantum malae voluntatis
est, quisque arbor mala est et bonos fructus facere non potest3‘ et s. Tho-
mas de pot. q. 3 a. 6 ad 15: ,Dominus per arborem bonam intelligit causam
boni non quidem primam, sed proximam ad aliquem singularem effectum,
et simile est de arbore mala.‘ Praeterea (l. verba Christi continent modum
loquendi proverbialem, qui enunciat, quod plerumque et communiter, non
quod semper contingit. Denique e. nomine fructuum bonorum possumus in-
telligere opera meritoria vitae aeternae: quo sensu verissimum est, pecca-
torem, quamdiu est in statu peccati, etsi ethice bene vel etiarn ope gratiae sa-
lutariter agere potest, non posse edere opus vere fructuosum i. e. meritorium

⁸ vitae aeternae. cf. Bellarminus de grat. et lib. arb. V, 1ος Faure in

annot. ad Enchirid. s. Augustini c. 15.

2. Distingui debet inter dominium habituale et actuale sive cari-
tatis sive cupiditatis et peccati; inter esse peccatorem habitu et esse pecca-
torem actu. Ex ee, quod quis habitu est peccator, non sequitur eum semper
actu peccare; sicut ex ec, quod quis habitu est justus, non sequitur eum semper
juste agere et eum nunquam ne leviter quidem peccare. Hinc solvitur diffi-
cultas ex Matth. 6, 24: Nemo potest duobus dominis servire.- aut enim unum
odio habebit et alterum diliyet: aut unum sustinebit et alterum contemnet. Haec
quidem vera sunt de servitute habituali et totali; nihil tamen impedit,
ut qui est habitu servus unius, actu transeunte alteri obsequium exhibeat: ut
cum justus venialiter peccat, et peccator servat Dei praeceptum. Quare inscite
opponitur illud Augustini Ench. n. 117: ‚Regnat carnalis cupiditas, ubi
non est Dei caritasz‘ in quae verba cf. Faure.

3. Vocabulum caritatis, quod nunc tertiam virtutem theologicam, quae
eum gratia sanctificante est connexa, significare solet, apud, Augustinum
multiplicis esse significationis. Significat enim praeterea vel gratiam actualem,
eamque adultam, robustam, vel motionem quamlibet voluntatis piam ex gratia
obortam, vel ordinis honestatisque amorem. Quare inferre non licet, Augusti—
num exigere gratiam sanctificantem ad quodlibet opus bonum, quia subinde
dicit: Quidquid ex caritate nonfit, male fit. Cf. Petavius de lege etgratia
Ι, 7311, 2; de Rubeis de caritate theolog. c. 51 ss,; Mazzella de virt. in-
fusis disp. 6 a. 1 ; Pesch praelect. dogm. t. V. n. 34.

4. Locutio sine caritate accipi potest negative vel contrarie. Si accipitur
negative, negatur tantum actualis influxus caritatis: qui defectus non im-
pedit, quominus bonus sit actus; poterit enim ex alio motivo honesto elici. Si
vero accipitur contrarie , significatur influxus motivi caritati plane oppo-
siti. Quo sensu certissimum est, quidquid sine caritate, i. e. contra caritatem
fit, male fieri; atque ita hanc locutionem apud Augustinum explicare licet.

5. Sedulo distingui debent varii bonitatis gradus actus humani. Is enim
esse potest a. ethice bonus; b. salutarie, sed nondum de condigno me-
ritorius; e. meritorius de condigno vitae aeternae (n. 26). Quare contra
logicam peccant, qui ex eo, quod patres dicunt, sine caritate nihil boni fieri,
statim inferunt: ergo quidquid sine caritate fit, peccatum est. Patres enim
nomine actus boni fere semper intelligunt actum de condigno meritorium vel
generatim salutarem. Atqui certum est, quidquid sine caritate habituali fit,
non fieri bene bonitate, quae sit de condigno meritoria vitae aeternae. Quae

