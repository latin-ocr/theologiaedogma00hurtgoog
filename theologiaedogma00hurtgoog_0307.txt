De eucharistia errores. 295

quam eucharistiae celebrationem admiserunt, saltem a specie vini abstinebant
(n. 395 ³). —- Controversiae inter Paschasium Radbertum († 865) et Ra-
tramnum huc non spectant: neuter enim negabat realem carnis Christi in
eucharistia praesentiam, sed quaestio erat, possitne dici idem corpus Christi
esse in eucharistia, quod natum est ex Maria V. etc. (cf. ιι. 357⁶). — Scotus
Erigone († c. 874) realem corporis Christi in eucharistia praesentiam vi-
detur negasse, satis ambigue enim loquitur. Ceterum ejus l. de eucharistia
contra Paschasium Ratbertum non amplius superest, neque seriae controver-
siae dedit locum. — Undecimo primum seculo Ecclesiae fidem aperte impugna-
vit Berengarius ¹): verum haec controversia inter scholae parietes mansit
inclusa, cum ille non multos habuerit asseclas, nulliusque sectae haereticae
exstiterit auctor, imo suum retractaverit errorem († 1 088). Errarunt dein
circa hoc sacramentum aliae quaedam medii aevi sectae, ut albigenses, walden-
ses, wicleffitae‚ hussitae etc„ qui negarunt realem praesentiam corporis Christi
vel saltem transsubstantiationem. -— Infausto tandem sec. XVI. reservata fuit
aperta et pertinax hujus mysterii amoris divini impugnatio atque realis Christi
in eodem praesentiae negatio, Cujus nefandi erroris auctores fautoresque fuere
Carolostadius, Bucerus, Zwinglius‚ Oecolampadius etc„ non
vero Lutherus 8) , quiquidem circa alia dogmata de hoc sacramento tenenda
erravit, realem vero corporis Christi in eucharistia praesentiam non negavit,
etsi libenter, nisi verborum Christi evidentia obstitisset, errorem oppositum
esset amplexus, nam dogma de reali praesentia male cohaeret cum ejus errore
de sola fide justificante et cum jejuna opinone de efficacia sacramentorum. Lege
candidam ejus confessionem in ep. ad argentoratenses: ,Hoc diffiteri non pos-
sum, nec volo, quod si Carolostadius aut alius quispiam ante quinquennium
mihi persuadere potuisset, in sacramento praeter panem et vinum esse nihil,
ille magno me beneficio sibi devinctum reddidisset. Gravibus enim curis
anxius et in hac discutienda materia multum desudans omnibus nervis ex-
tensis me extricare et expedire conatus sum, cum ipse perspiciebam, hac re
papatui in primis me valde incommodare posse. Verum ego me captum vide0,
nulla evadendi via relicta est; textus enim Evangelii nimium apertus est et
patens, qui facile convelli non potest.‘ — Calvinus mediam inter Lutherum
et Zwinglium iniit viam negata reali corporis Christi in eucharistia et admissa ⁶
sola virtuali praesentia, quatenus scil. a corpore Christi in coelo exsistente
virtus quaedam in digne communicantes irradiatur. -- A n gli ca ni vero quam-
vis verbis videantur admittere realem Christi in eucharistia praesentiam, in
calvinianorum delapsi sunt errores, Cf. Pesch VI n. 564 ss.

331. Contra hos adversarios statuit concilium trid. sess. 13 can. 1:
,Si quis negaverit in ss. eucharistiae sacramento contineri vere, rea-

 

1) Cf. de ipso ejusque erroribus G u i tm u nd u s de corp. et sang. Christi
veritate l. 1 n. 5 ss.; Brischar KL² 2, 391—-404; Schnitzer Berengar von Tour
sein Leben und seine Lehre, Stuttgart 1892ς D elai-e in Revue des qq. hist. XX,
1 15—l 56.

²) Aliorum reformatorum testimonia pro dogmate cf. passim in op. Beleuch-
tung der Vorurtheile wider die kath. Kirche, von einem protest. Laien Zfirichs l.
Ι, 96 ss.; 2. ΙΙ, 42. 70 ss„ Lucernae 1844 ed. 3. De erroribus Zwinglii, Ca l vini
etc. cf. Bellarminu s de cuchar. I, 12 Mohler, Symbolik ᾗ 35; Wiuer ver-
gleich. Darstell. p. 136 ss.

