278 Tract. IX. de baptismO. Thesis CCXVH. Baptisznijnecessitas.

cap. 4 docet, , justificationem post promulgatum Evangelium sine lavacro re-
generationis aut ejus voto fieri non posse.‘ Jam vero de hac necessitate plura
sunt praenotanda. Sequitur scil. ex hisce verbis

l. baptismi necessitatem seu obligationem non incepisse ab ipso institu-
tionis baptismi momento, sed a sufficienti ejusdem promulgatione; ideo·
que cum non ubique eodem tempore promulgatum suerit Evangelium, sed suc-
cessive et temporis cursu, non ubique eodem tempore coepisse obligationem
recipiendi baptismi: citius in Palaestina quam in imperio romano; citius in
provinciis huic obnoxiis quam in regionibus remotissimiS, in quas Evangelium
seculis nonnisi posterioribus fuit illatum; citius in urbibus nobilissimis, quam
in villis et vicis. Quare infideles negativi post Christi adventum ante suffi-
cientem Evangelii promulgationem in eodem statu et conditione versabantur,
in qua fuerant universae gentes ante Christi adventum circa salutis media.
Huc referri possunt verba s, Bernardi opusc. 10 de bapt. c. 2 n. 6: ,Ex eo
tempore tantum cuique coepit antiqua observatio non valere, et non baptizatus
quisque novi praecepti reus exsistere, ex quo praeceptum ipsum inexcusabiliter
ad ejus potuit pervenire notitiam.‘ cf. Perrone l. c. c. 5. Suarez tamen
de legibus 1. 10 c. 4 quamvis statuat legis evangelicae ideoque et legis baptismi
obligationem supponere ejusdem promulgationem, hanc vero non eodem tem-
pore, sed successive tam quoad judaeos quam quoad gentiles factam esse: non
probat eorum sententiam, qui putent, promulgationem hanc in multis regio-
nibus nonnisi post secula locum habuisse. Distinctione enim praemissa inter
promulgationem et divulgationem seu notitiampromulgationis‚ illam
jam diu factam censet, hanc successive modo adhuc diffundi. Hinc-ad solven-
das difficultates distinguit inter excusationem et carentiam obligationiS, cen-
setque gentes post sufficiens tempus coepisse quidem obligari lege evan-
gelica, per accidens tamen ob cognitionis defectum a transgressionis culpa
excusari, non tamen propterea sine baptismo salutem potuisse consequi: hinc
non eandem fuisse earum conditionem, quae gentium ante Christi adventum.

2. Ecclesia definivit baptismi necessitatem absque accuratiori determina-
tione, utrum ea sit necessitas praecepti tantum, an etiam medii. Hoc
exactius definire est theologI, qui praemissa hujus distinctionis notione (n. 140),
expensis argumentis merito infert, baptismum necessarium esse necessitate
non solum praecepti, sed etiam medii.

3. Verum haec necessitas medii non est prorsus absoluta, quae nullam
patiatur exceptionem, si scil. loquamur de ritu et non de re (seu effectu)
sacramenti; nam baptismus ipse suppleri potest in adultis contritione
caritate perfecta, quae baptismi votum includat, et quae idcirco dicitur baptis-
mus flaminis‚ utin thesi 245 videbimus; et in primis martyrio, quod
propterea baptismus sanguinis dicitur. Martyrium revera supplere baptis-
mum aquae (dummodo hic culpabili negligentia non contemnatur), constans
est assertio theologorum, innixa praxi Ecclesiae et persuasioni totius antiqui-
tatis, quam ita enunciat Augustinus de civit. Dei XIII, 7: ,Quicunque
etiam non percepto regenerationis lavacro pro Christi confessione moriuntur,
tantum eis valet (mors) ad dimittenda peccata, quantum si abluerentur fonte
baptismatis Qui enim dicit: Si quis non renatus fuerit ex aqua et Spiritu
saitem, non intrabit in reynum coelorum (Joan. 3, 5), alia sententia istos facit
exceptos, ubi non minus generaliter dicit: Qui me confessus fuerit coram homi-

