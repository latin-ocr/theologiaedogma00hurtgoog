138 Tract. Vm. de justificaiione. 'rhesis CXCIX. [n justificatione

veram et propriam rationem peccati habet, sed illud dicit tantum radi aut non
imputari, A. S.‘ Loquitur quidem concilium tantum de peccato originali, sed
quod de hoc affirmatur, de aliis quoque peccatis est tenendum, ut liquet ex
collatione sess. 6 cap. 7. Non tamen 1. contendimus peccata deleri in ordine
historico seu fieri infecta3 sed dicimus 2. vere remitti, ita ut in ratione culpae
provocantis iram ea plane cessent, ac si peccator nunquam peccasset. Ideoque
3, delentur in ordine morali, ut amplius non sint. Possunt quoque 4. dici
deleri in ordine physico ratione cujusdam maculae, quam anima peccato in-
currit amittendo gratiam sanctificantem, cujus defectus animam Deo reddit
invisam, et quae in justificatione restituitur. Thesis est contra protestantes,
secundum quos peccata in justificatione teguntur tantum, non imputantur
nulla sacta vera emundatione: quae eorum opinio quatenus affirmat peccatorum
non imputationem, vera est: quatenus negat veram emundationem, prorsus
est reprobanda.

161. Demonstratlo. l. Probatur thesis ex divinis literis. Etsi in
Scriptura subinde dicitur Deus tegere peccata et non imputare ut Ps.
31, 13 Ez. 33, 163 2. Cor. 5, 19: saepissime tamen, cum de remissione
peccatorum est serm0, ea dicuntur a. tolli, auferri Joan. 1, 293 trans-
ferri 2. Reg. 12, 13; longe fieri Ps. 102, 12; deleri Act. 3, 19; lsai.
44, 22; mundari Ephes. 5, 26 s.; Ez. 36, 25; ablui 1. Cor. 6, 11, ut
sordes et maculae delentur Ps. 50, 9; 2. Cor. 7, 1; Hebr. 9, 133 pur·
gari ib. 1, ὃς etc., adeo ut b. justificatus sit lo tus et dealbatus lsai. 1,
18; no v us homo, iterum creatuS, quasi quod antea fuerat, sit annihila-
tum Ps. 50, 12ς 2. Cor. 5, 17; peccata c. exhibentur ut livoreS, plagae,
languoreS, morbi, vulnera, quae dicuntur san ari; vel ut vincula, quae
solvuntur Rom. 6, 22; vel ut morS, quae collatione novae vitae, resus-
citatione excluditur Eph. 2, 5: Cum essemus mortui peccatis, convivifica-
vit nos (Deus) in Christo J. ,· 1.Δ Joan. 3, 14; Rom. 6, 4 ss.; status peccati
d. exhibetur ut status tenebrarum, status justitiae ut status lucis Eph.
5, 8: Eratis enim aliquando tenebrae, nunc autem lux in Domino .· αἱ filii
lum’s ambulate‚· 1. Petr. 2, 9; quibus omnibus si non designatur vera re-
missio deletioque peccatorum, verba desunt, quibus ea significari possit.

2. Dedecet Deum P atr ern, cujus adeo mundi sunt oculi, ut malum
videre et ad iniquitatem respicere non possint (Hab. 1, 13), amicos et
filios peccato adhuc maculatos babere. Dedecet Deum Filium, qui venit
Adae ruinam reparare, si id non potuit praestare et si tantum exterius
dealbavit humanum genus interius Adae peccato infectum, quemadmodum
sepulcra dealbari solent, ut app areant speciosa (Matth. 23, 27). Dedecet
Deum Spiritu m s, quinon habitat in corpore subdito peccato (Sap. 1, 4),
templa incolere peccato inquinata. Atqui haec sunt affirmanda, si, ut
protestantes contendunt, peccata in justificatione teguntur tantum, non

vero delentur, adeo ut maneant, quamvis non imputentur.

