Reliqua de resurrectione tenenda. 657

difficultas, quae inde petitur, quod caro unius immediate vel mediate cedit in
aliorum nutrimentum, hinc iu eorum vertitur carnem, solvatur, l. memoria
retine, quod saepe inculcat Chr ysostomus ut in hom. de resur. n. 2: ,Cum
potentia Dei operatur, illud πῶς (quomodo) non est addendum.‘ Memineris
deinde 2. cum Minucio Felice in Octavio n. 34: ,Corpus omne sive arescit
in pulverem, sivein humorem solvitur, vel in cinerem comprimitur, vel in
nidorem tenuatur, subducitur nobis, sed Deo elementorum custodi servatur.‘
Neque mirum, testatur enim Christus Luc. 12, 7: Capilli capitis vestri omnes
numerati stant, et Capillus de capite vestro non peribit ib. 21, 18. Quare 3. si
Deus decrevit corporum resuscitationem, non nostrum erit, sed Dei, ita sin-
gula corporis elementa, quae ad ejus identitatem absolute exiguntur, tueri et
servare, ne in alterius transeant corporis proprietatem. Ad rem Tertullia-
nus ib. c. 63: ,Cum in haec (animalia caro) dissolvi videtur, velut in vasa
transfunditur. Si etiam ipsa vasa defecerint, cum de illis quoque effluxerit in
suam matricem terram, quasi per ambages resorbetur, ut rursus ex illa re-
praesentetur Adam« Neque vero 4. necesse est, ut in resurrectione omnia et
singula elementa restituantur, cum plura saepe redundent, alia Dei omnipo-
tentia suppleri possint incolumi manente corporis identitate. Quod si 5. pars
essentialis sacta est propria alterius, respondere licet cum Augustino ib. c. 20 ε
,Reddetur ergo caro illa homini, in quo caro humana primitus coepit. Ab illo
quippe altero tamquam mutuo sumpta deputanda est, quae sicut aes alienum
reddenda est, unde sumpta est: sua vero illi, quam fames exinaniverat, ab eo,
qui potest exhalata revocare, reddetur. Quamvis etiamsi omnibus perisset
modis, nec ulla ejus materies in ullis naturae latebris remansisset, unde vellet
eam repararet omnipotens, Sed propter sententiam veritatis, qua dictum est:
Capillus capitis vestri non peribit, absurdum est, ut putemuS, cum capillus ca-
pitis perire non possit, tantas carnes fame depastas atque consumptas perire
potuisse.‘ Cf. Thomas c. gentes IV, 81. De corporis resuscitandi identitate
copiose disserit Bautz, Die Lehre vom Auferstebungsleibe, Paderborn 1877.

703. Scholion II. Reliqua de resurrectione tenenda. - J ustorum cor-
pora immutabuntur gloriaque inaequali pro meritorum diversitate refulgebunt,
inprimis vero dotibus impassibilitatis, subtilitatis, agilitatis et claritatis or-
nabuntur, ut colligimus tum ex iis, quae disputat Paulus 1. Cor. 15, 35 ss„
tum ex iis, quae docet de Christo causa exemplari resurrectionis nostrae Phil.
3, 21; Rom. 6, 5. Circa alias, quae institui possunt quaestioue8‚ scias:

l. Omne illud erit in corporibus beatorum, quod ad integritatem, per-
fectionem, decorem naturae humanae pertinet.

2. Dotes recensitae ex anima redundabunt in corpus non solum causali-
tate morali, sed probabiliter etiam physica vi pleni dominii animae tamquam
formae in corpus secundum illa A ugustini verba ep. 118 n. 14: ,Tam po-
tenti natura Deus fecit animam, ut ex ejus plenissima beatitudine, quae in
fine temporum sanctis promittitur, redundet etiam in inferiorem naturam,
quod est corpu-⁶3, non beatitudo, quae fruentis et intelligentis est propria, sed
plenitudo sanitatis i. e. incorruptionis vigor.‘ Of. s, Thomas c. gentes IV,
86; comp. theol. c. 168.

3. Dubitari nequit sensus singulos objectis sibi convenientibus frui con-
gruaque donari beatitudine3 delectationis enim sunt capaces totusque homo
praemio afficietur, ut ostendunt patrum argumenta, quibus probant, decere, imo

Η u r t e r , Compend. theologiae 111, 11. ed. 42

