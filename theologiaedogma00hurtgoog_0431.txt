potestas remittendi peccata distincta. a munere baptizandi. 419

2. Ea testimonia nequeunt de eadem intelligi potestate. quae neque
grammatice, neque logice sunt parallela vel aequipollentia. Atqui verba
Matth. 28, 19: Docete omnes yenteS, baptizantes eos et0.; et Mare. 16, 16:
Qui crediderit et baptizatus fuerit, salvus erit, neque logice neque gram-
matice sunt parallela vel aequipollentia testimoniis p. praecedenti prola-
tis. Hisce ergo alia tribuitur potestas distincta a munere baptizandi. Et
sane potestas baptizandi versatur circa baptismi collationem, non com-
plectitur potestatem retinendi peccata, non se extendit ad quaecunque
peccata, sed tantum ad ea, quae ipsum praecedunt z, ipse vero baptismus
rationem habet regenerationis quae vel ex sua notione, multo magis se·
cundum traditionem, semel tantum fieri potest: dum contra potestaS, de
qua agimus, latius patet (n. 444), sub symbolo repraesentatur clavium,
quarum usus est frequenS, quoties scil. aliquid est clausum: eaque bifariam
patet et immediate attingit peccata. Alia ergo est potestas,

23. Dato non concessQ haec testimonia intelligi posse de potestate
remittendi infidelium peccata perJ baptismum ¹): a pari, imo a fortiori in-
telligi poterunt de potestate remittendi fidelium quoque peccata. A pari,
quia verba: quodcunque, quaecunque, quorum, infinite patent; neque etiam
ex contextu ad peccata infidelium tantum coarctantur. A fortiori: rite
enim ita argumentatur Pacianus ep. 3 ad Sympr. n. 11: ‚Quod si ad
gentes hanc solvendi licentiam vel ligandi spectasse concedam, multo
magis ad baptizatos pertinuisse convincam. Nam si is solvi potuit vel li-
gari, qui non habuit vinculum: quanto magis ille, quern fidei jura tenue-
runt< Scil. si Ecclesia ex adversariorum concessione (quod haec verba
intelligenda sint de nondum baptizatis) potest solvere et ligare (quo pro-
prie jurisdictionis potestas exprimitur) eOS, qui adhuc extra eam sunt,
ideoque jurisdictioni suae nondum subjectos: a fortiori poterit judicare,
ideoque ligare et solvere tideles ejus jurisdictioni plane obnoxios

4. Denique id vel a priori suadetur. Cum enim Christus tot praero-
gativas et remedia in fidelium utilitatem Ecclesiae concesserit ipsiusque
curae eorum concrediderit salutem: vix credibile est, Ecclesiam destitui
potestate remittendi peccata membrorum suorum, quae distinguatur a

 

¹) Nonnulli patrea, ut Cyrillus alex. l. 12 111 Joan. 20, 22 a: A ugu s ti·
nus de bapt. 1. 3 n. 22 a: Firmiliauus ep. ad Cypr. n. 162 Rupertus tuit. in
h. 1.‚ verba apud Joannem revera intelligunt etiam de potestate remittendi peccata
baptismo. Verum haec verba proprie de baptismo intelligi nequeunt. His enim
conceditur potestas, quae exercenda sit forma judiciali, ut infra videbimus Cum
ergo in baptismo neque proprie dictum judicium, neque retinendi seu ligandi po·
testas ign. 440) exerceatur: referri ea debent ad potestatem remittendi peccata, quae
baptismum consequuntur, peccata scil. jam fidelium, qui Ecclesiae sunt obnoxii.
Quare patres illis sensu quodam generico seu per quandam extensionem ea verba

ad baptismum retulisse censendi sunt.
27·

