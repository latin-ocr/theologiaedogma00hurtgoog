est immediata intellectus illustratio. 15

vocis ministerio corporalis, verumtamen neque qui plantat est aliquid etc. Au-
dit quippe homo dicentem vel hominem vel angelum: sed ut sentiat et cog-
noscat verum esse quod dicitur, illo lumine intus mens ejus aspergitur, quod
aeternum manet, quod etiam in tenebris lucet (J0. 1, 5).‘ Unde infert de civ.
Dei XV, 6: ,Spiritus s. operatur intrinsecae, ut aliquid valeat medicina, quae
adhibetur extrinsecus. Alioquin etiamsi Deus ipse utens creatura sibi subdita
in aliqua specie humana sensus alloquatur humanos, sive istos corporiS, sive
illos, quos istis simillimos habemus in somnis, nec interiore gratia mentem
regat atque agat, nihil homini prodest praedicationis veritas.‘ In eundem sen·
sum scribit s. Thomas in Joan. 14 lect. 6: ‚Ille vos docebit omnia, quia
quaecunque homo doceat extra, nisi Spiritus s. interius det intelligentiam,
frustra laborat: quia nisi Spiritus cordi adsit audientis, otiosus erit sermo
doctoris, inspiratio omnipotentis dat intelliyentiam (Job. 32, 8), et in tantum,
quod etiam ipse Filius organo humanitatis loquens non valet, nisi ipsemet
operetur interius per Spiritum s.‘ Ita J u stinus dial. cum Tryphone n. 7 in-
ducit senem secum colloquentem: ,Tu vero ante omnia precare lucis tibi portas
aperiri: nec enim haec (prophetarum oracula) quisquam perspicere et intelli-
gere possit, nisi cui Deus intelligere dederit et Christus ejus< Augustinu s
de gratia Christi c. 24 disserens de mirabili mutatione irae Assueri in lenita-
tem (Est. 15, l 1) scribit: ,Legant ergo et intelligant, intueantur atque fate-

antur, non lege atque doctrina forinsecus insonante, sed interna et occulta, ’

mirabili ac ineffabili potestate operari Deum in cordibus hominum non solum
veras revelationes, sed etiam bonas voluntates.‘ Praeclare Pros p er in car-
mine de ingratis v. 336 (opusc. XXIV, 94 s.):

,Non hoc consilio tantum hortatuque benigno
Suadens atque docens, quasi normam legis haberet
Gratia, sed mutans intus mentem atque reformans
Vasque novum ex fracto fingens virtute creandi.
N on istud monitus legis, non verba prophetae,
Non praestata sibi praestat natura, sed unus,
Quod fecit, reficit. Percurrat Apostolus orbem,
Praedicet, hortetur, plantet, riget, increpet, instet,
Quaque viam verbo reseratam invenerit, intret:
Ut tamen his studiis auditor promoveatur,

Non doctor, neque discipuluS‚ scd gratia sola
Efficit inque graves adolet plantaria fructus.‘

Patrum doctrinam pulcherrime complexus est Thomas a Kempis de
imit. Christi l. 3 c. 2 n. 2: ,Possunt quidem (homines) verba sonare, sed spiri-
tum non conferunt: pulcherrime dicunt, sed te tacente cor non accendunt3 li-
teras tradunt, sed tu sensum aperis: mysteria proferunt, sed tu reseras in-
tellectum signatorum: mandata edicunt, sed tu juvas ad perficiendum: viam
ostendunt, sed tu confortas ad ambulandum. Illi foris tantum agunt, sed tu
corda instruis et illuminas3 illi exterius rigant, sed tu fecunditatem donas:
illi clamant verbiS, sed tu auditui intelligentiam tribuiS.‘ Hinc corollarii
instar ratio redditur facti singularis, oratores sacros celeberrimos plausum
quidem referre suis concionibus, sed fructus perpaucos; contra viros potius
rudes et illiteratos, sed sanctOS, concione admodum simplici fructum consequi
uberrimum multorumque scil. infidelium vel peccatorum conversionem. Im-

