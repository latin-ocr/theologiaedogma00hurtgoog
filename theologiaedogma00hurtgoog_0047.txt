· ad actus salutares necessitas absoluta. 35

5. Ratio demque theologica idem suadet. Actus enim salutares illi
sunt, quibus salutem consequimur. Quare proportio quaedam esse debet
inter hos actus et salutem. Atqui salus nostra est supernaturalis. Ergo
actus nostri, ut proportione respondeant tanto fini, supernaturales esse
debent. Atqui omnis natura sive infirma, sive sana, physice est impotens
ad actus edendos supernaturaleS, ut patet ex ipsa notione actus sup er-
naturalis (11. n. 317). Ergo non ex concupiscentiae morb0, sed ex phy-
sica naturae impotentia ad actus salutares oboritur gratiae necessitas,
Quae ratio insinuatur *in schemate cit conc. vatic. cap. 5: ‚Neque haec
gratia naturae tantum vires reparat, ut per eam adjuti ad honestatis nor-
mam mores et actus nostros plene componere possimus, sed ultra natu-
rae terminos ad coelestis hominis i. e. Christi imaginem nos transformat
in novamque vitam regenerat«

40. Scholion. Exceptioni ex s. Anqustino satisfit. — Quod si subinde
patres, A agustinus praesertim. Adami naturae adscrith virtutem bene
i. e. salutariter operandi, vel si loquuntur de ejus naturali possibilitate (po-
tentia) ad actus salutares: notetur, eos Adami naturam vel operandi potentiam
considerare historice, cum omnibus illis praerogativis, quibus aucta prodiit
e manibus Dei: ergo cum omni gratiae apparatu, qua ab origine fuit instructa
ad salutariter operandum (t. 11. n. 326 ss.). ——Ooncedimus quidem s. Augu-
stinum gratiae necessitatem ex infirmitate nostra ad bonum per concupis-
centiam inducta probare: sed non propterea, quod aliam hujus necessitatis
causam, scil. impotentiam naturae physicam lapsui antecedentem, ignoraverit.
Hanc enim ipse docet, quoties asserit· vel angelis et protoparentibus gratiam
fuisse necessariam3 quoties inculcat gratiam non dari tantum ad facilius ope-
randum; quoties urget, nos sine gratia nil plane posse. Ad rem scribit de gestis
pel. c. l n. 3: ,Admonemur‚ adjutoriorum genera esse duc. Alia quippe sunt,
sine quibus illud, ad quod adjuvant, effici non potest, sicut sine navi navigat
nemo, nemo sine voce loquitur; nemo sine pedibus graditur, nemo sine luce
intuetur et multa hujusmodi3 unde est etiam illud, quod nemo sine Dei gratia
recte vivit. Alia vero sunt adjutoria, quibus sic adjuvamur, ut, etiamsi desunt,
possit alio modo fieri, propter quod ea requirimus‘ etc. Utrumque necessitatis
, gratiae fontem ita expressit de nat. ct gr. 59: ,Cur noluit (Pelagius) aliquid
dicere de ec, quod ipsa natura gratia Dei per J. Christum vel sanatur, quia
vitiata est, vel quia sibi non sufficit, adjuvatur?‘ Of. de pecc. mer. et remiss.
II, 5. Propterea autem libenter gratiae necessitatem ex concupiscentiae repetit
difficultate, quod haec probatio captu longe est facilior, experientia et Pauli
exemplo (Rom. 7) suffulta, hinc omnibus pervia3 tum apta ad retundendam
pelagianorum arrogantiam, qui non verebantur affirmare, se non solum viri-
bus naturae posse resistere concupiscentiae, sed eo usque pervenire, ut perfecta
fruerentur ἀπαθείᾳ, animi imperturbabilitate. cf. Tricassinus de necess.
ad salutem gratia p. 2 s. 2 ἓ 4 et Ripalda d. 106, ubi subtiles de gratiae
necessitate quaestiones proponit3 Scheeben ἓ 163.

41. Absoluta quaestione generali de gratiae necessitate ad actus
salutareS, sequitur jam duplex quaestio specialis.
3.

