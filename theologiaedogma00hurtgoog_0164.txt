152 Tract. VIII. dc justificatione. Thesis CCIII. Notiones

diate confertur, quae distinctio innuitur Phil. 3, 93 Rom. 4, 23 10, 3 ss.;
2. ratione legiS, ad quam est expressa, in politicam seu civilem, na-
turalem seu moralem, legalem seu judaicam, et in justitiam fidei
seu christianam3 3. ratione modi, quo habetur, in actualem et habi-
tualem. ,Iustitia particularia, quae sub hac generali subsumitur, illa
erit, qua inducitur conformitas seu aequalitas inter actus et legem in
determinata¹ materia: quo sensu quaelibet virtus dici poterit justitia par-
ticularis. Tamen nomine justitiae particularis proprie intelligitur virtus,
quae respicit alium et definiri solet ,perpetua et constans voluntas jus
suum unicuique tribuens*K Et haec est illa justitia, quae inter virtutes
cardinales (n. 205) recensetur. '

Cum autem debitum erga alterum et hujus jus non semper ejusdem sint
rationis ac gradus admittant, justitia haec saltem duplex est. Una enim vel
reddit quidem alteri debitum, ita tamen, ut deficiat a ratione ae q u alis, quia
debitum nunquam extinguit vel exhaurit, ut religio Dec, pietas parentibuS,
gratitudo benefactoribus3 vel ita reddit alteri debitum, ut redditio deficiat
plus minus a ratione debiti, quod tantum est morale et ex honestate virtutis,
quale habetur in liberalitate, amicitia etc„ quas decet recompensare alicui se-
cundum ea, quae fecit: et haec laxiori sensu justitia dicitur, et virtutes, quae
ita a ratione sive aequalis sive debiti deficiunt, dicuntur virtutes justitiae
(proprie dictae) annexae, qua de re praeclare disserit s. Thomas 2. 2 q. 80.
—- Altera justitia, proprie dicta, jam magis respicit perfectam debiti et juris
rationem, quod ita secundum quandam aequalitatem reddit, ut illud extinguat,
et haec dicitur justitia specialia. Haec specialis iterum distingui solet in
commutativam, quae tribuit unicuique quod suum est, servata in com-
mutatione aequalitate rei ad rem, et in hac perfecta justitiae ratio invenitur,
ideo est justitia stricte sumpta3 in distributivam, quae servat proportio-
nem in distribuendis bonis et oneribus publicis (unde principaliter est in su-
periore); et in legalem, quae pro objecto formali habet honestatem relu-
centem in e0, quod is, qui est pars communitatis, huic praestet, quod a parte
qua tali debitum est in ordine ad bonum commune ¹). Objectum vero mate-

1) Nolumus ingredi quaestiones subtiliores de justitia. legali, de ejus in-
dole, objecto materiali, motivo etc. cf. C o s ta - R ο se tti Zeitschr. fiir k. Theol.
1892 p. 552—556. Neque volumus dirimere controversiam, quae minus nunc ad
nos spectat. num ea sit revera cum justitia commutativa et distributiva tertia spe·
cies sub justitia, quae recensetur inter virtutes cardinales, ut plurimi theologi tuen·
tur. Alii enim aliter censent. Ita V. C a thre i n, qui postquam fuerat hujus sen-
tentiae, re diligentius expensa, eam reformandam statuit (Zeitschr. f. k. Th. 1901
p. 635—648). Praeeunte s. Thoma censet, justitiam, quae est virtus cardinalis
justitiae proprie seu pressius dicta et particularis, sub se complecti d u as tantum
species, justitiam commutativam et distributivam, justitiam vero le-
gale m esse tunc justitiam tantum sensu laxiori, improprie, analogico. Quod si
de justitia communiter dicta et quatenus est virtus generalis, sit sermo, tunc eam
ex aequo complecti sub se tamquam partes subJectivas seu species, religionem,
pietatem, justitiam legalem, commutativam, distributivam. Ratio prioris partis
hujus asserti potest esse, quia justitia legalis a propria. et stricta justitiae ratione
deficit, cun non omnino sit ad alterum: neque enim communitas a membris suis

