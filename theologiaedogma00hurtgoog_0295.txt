est verum N. L. sacramentum. :283

Ecclesia3‘ et iterum c. lit. PetiL 11, 104: ,In hoc unguento sacramentum
chrismatis vultis interpretari: quod quidem in genere visibilium signaculorum
sacrosanctum est, sicut ipse baptismus.‘ -- Eodem fere tempore Inn ocen -
tius Ι. statuit ep. 25 ad Decentium n. 6: ‚De consignandis vero infantibus
manifestum est, non ab alic, quam ab episcopo fieri licere. Nam presbyteri,
licet secundi sint sacerdotes, pontificatus tamen apicem non habent. Hoc
autem pontificium solis deberi episcopis, ut vel consignent vel Paracletum
Spiritum tradant, non solum consuetudo ecclesiastica demonstrat, verum et
illa lectio actuum apostolorum, quae asserit Petrum et Joannem esse directos,
qui jam baptizatis traderent Spiritum s. Nam presbyteris . . . chrismate
baptizatos ungere licet, sed quod ab episcopo fuerit consecratum, non tamen
frontem ex eodem oleo signare, quod solis debetur episcopis, curn tradunt
Spiritum Paracletum.‘ —- Ante utrumque refert Hieronymus dial. adv.
lucif. n. 9, ,hanc esse ecclesiarum consuetudinem, ut ad eos, qui longe in
minoribus urbibus a presbytero et diacono baptizati sunt, episcopus ad invo-
cationem Spiritus sancti manus impositurus excurrat.‘ — Ante Hieronymum
cyrillus ’hieros adeo clare tradit integra catechesi (mystag 3. opusc. vll,
110 ss.) hujus ritus in Ecclesia usum, ut Chemniti us hoc sacramentum per
contemptum appellet chrisma cyrillianum. -- Seculo III. hujus sacramenti
testes luculenti sunt Cornelius romanus pontifex (n. 276⁶), et Cypria-
nus, qui relato Act. 8, 14 se„ scribit ep. 73: ,Quod deerat, id a Petro et
Joanne factum est, ut oratione pro eis habita et manu imposita invocaretur et
infunderetur super eos Spiritus sanctus, Quod nunc quoque apud nos geritur,
ut qui in Ecclesia baptizantur, praepositis Ecclesiae offerantur et per nostram
orationem et manus impositionem Spiritum s. consequantur et signaculo
dominico consummentur.‘ -— Quibus similia habent duo alii testes coaevi,
Nemesianus a Thubunis in concilio carthaginensi 111. (a. 256) c. 5 et
auctor l. de rebaptismate. —- Sed ante hos omnes sec. exeunte II. jam Te r-
tullianus testis exsistit de bapt. c. 8: ,Dehinc (post baptismum) manus im-
ponitur per benedictionem advocans et invitans Spiritum.‘ cf. de praescr.
n. 36 et supra n. 255⁵.

3. Accedit argumentum efficax ex c o n s e n s u ecclesiae graecae schis-

maticae et sectarum Orientis quae nunquam non inter septem. quae ad-
mittunt sacramenta, confirmationem recensent ¹).

323. De hujus sacramenti ministro statuit concilium tr i d. sess. 7 can. 3 :
,Si quis dixerit, sanctae confirmationis ordinarium ministrum non esse
solum episcopum, sed quemvis simplicem sacerdotem, A. S.;« cf. et sess.
23 can. 7 (th. 256). Episcopos revera ministros proprios et ordinarios
esse hujus sacramenti, colligitur vel ex illis sive Scripturae sive traditionis
effatiS, quibus thesim comprobavimus. —- Ex plurimis vero sactiS, quae col-
legit MorinuS, liquet, non solum in Oriente, sed et in Occidente presby-

 

1) De nestorianis id luculenter probat cl. B i c k e ll in fol. trimestri Zeitschr.
fur kath. Theologie‚ Innsbruck 1877 pag. 85 ss, Cf. R e na u d o t Perpetuite dc la
foi t. 5 l. 2 c. 11 ss.; Arcu d i ιι s de concordia Eccl. occident. et orientalis iu sep-
tem sacrament. administratione 1. 2: G o a r in euchologio pag. 6253 ss,; A s s e ιιι a ni
biblioth. orient. p. 1 et 2.

