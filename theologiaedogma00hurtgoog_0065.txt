ad quodvis opus ethice bouum. 53

de statu nat. lapsae 1. 4 c. 1-17‚ et Quesnellum, cujus damnatae sunt
prop. 38: ,Peccator non est liber, nisi ad malum sine gratia liberatoris} 39:
,Voluntas quam gratia non praevenit, nihil habet luminis nisi ad aberrantium,
ardoris, nisi ad se praecipitandum, virium, nisi ad se vulnerandum3 est capax
omnis mali; est incapax ad omne bonum.‘ 40: ‚Sine gratia nihil amare pos·
sumus, nisi ad nostram condemnationem3‘ 41. 42. ef. de horum omnium er-
roribus Scheeben accurate disserentem S 291. Assertio nostra, quamvis non
sit de fide, spectat tamen ad catholicam doctrinam. Quadamtenus ea est etiam
contra theologos scholae augustinensis, ut Nori sium, B erti etc.. secundum
quos probabile saltem est, naturam humanam tam infirmam factam esse peccato,
ut quamvis homo lapsus possit sine gratiae auxilio opus facere ex obj ecto et
fine proximo bonum, nequeat tamen facere opus bonum ex fine ultimo. Ad hoc
enim requiri, ut opus referatur in Deum: referri autem opus in Deum nou
posse absque amore ejus super omnia, quem homo solum gratiae auxilio elicere
valeat. Distinctionibus vero sat duris et coactis nituntur probare, doctrinam
suam differre a doctrina damnata BaJi et Quesnelli. Vas que z quoque asseruit
auxilium aliquod gratiae (sane naturalis) cogitationis saltem bonae congruae
necessarium esse ad actus ethice honestos. cf. Pesch V. n. 126. Agimus
autem in primis de jure: num scilicet homo tantum virium post lapsum ha-
beat, ut possit opera aliqua ethice bona peragere.

59. Demonstratio. Probamus thesim hoc argumento: ln statu na-
turae purae posset homo plura opera ethice bona absque speciali Dei au-
xilio peragere. Atqui natura humana peccato Adami non fuit penitus
corrupta, imo ex admodum probabili theologorum sententia, excepto
peccato originali, non differt a natura pura, nisi ut homo spoliatus anudo
(Cf. t. 11. n. 394). ,Neque vere, inquit Athanasius de incarn. Verbi n. 4,
quales creati sunt, permanserunt, sed praecepti transgressio illos ad
propriae naturae conditionem revocavit‘ Ergo natura lapsa si non dif-
fert, vel saltem non multum, a natura pura, poterit aliqua opera ethice
bona et ipsa peragere. Ad rem Bellarminus de gr. et lib. arb. V, 9:
,Si potest horno suis viribus operari malum, sed arduum et naturae con-
trarium: cur uon poterit operari bonum facile congruumque naturae? si
potest e. g. suis viribus sine auxilio gratiae projicere omnia bona sua in
mare, vel ipse se occidere, a quo natura abhorret: cur non poterit pau-
cos nummos largiri indigenti, vel hominem a praecipitio revocare ex mi-
sericordia, ad quam prope ipsa natura compellit? Etsi potest interroganti
falsum de industria respondere, cur non poterit respondere verum, si nihil
inde lucretur aut perdat Ρ( Et quis unquam dicet hominem vi lapsus Adami
redactum esse ad conditionem hominis damnati, qui non amplius potest
bonurn velle. Cf. patrum doctrinam n. 53⁸. Ideo concilium coloniense
a 1860 part. 1 c. 17 statuit: ‚Potest homo lapsus etiam solius naturae
viribus quaedam opera moraliter bona seu honesta facere< Cf. Kle ut-
gen l.c.§3; Suarez 1, l ss; Ripalda disp. 114; Liv. Meyerhist.con-

trov. lv, 14; Scheeben Natur und Gnade c. 2 ἓ 2.

