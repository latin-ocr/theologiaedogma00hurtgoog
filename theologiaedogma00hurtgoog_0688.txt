673 Tract. X. de Deo consummatore. 'rhesis CCLXXXI. Cultus notio.

Unde patet a. cultum inniti veritate, hinc b. esse debitum, cum
veritas norma esse debeat, secundum quam agamus. Quocirca c. nulla est
societas saltem culta, in qua non aliquis vigeat erga praestantiora membra
cultus ejusdem indoli respondens. Quare d. praejudicio colligimus, etiam in
Ecclesia, quae regnum est veritatis, esse cultum, qui debita proportione re-
spondeat dotibus, quae in nobilioribus ejusdem membris refulgent. A cultu
distingue honorem, quem s, Thomas 1. 2 q. 2 a. 2 definit ,signum et
testimonium quoddam illius excellentiae, quae est in honorata< Deus enim
honorat, sed non colit sanctos, Cultus est honor cum submissione, qua
alterius superioritatem saltem in aliqua praerogativa, nostramque erga ipsum
submissionem sub respectu hujus excellentiae profitemur.

2. Excellentia autem propter quam quis colitur, est vel increata et
absoluta perfectiO, quae est solius Dei, vel quaedam ejusdem participatio
creata ordinis sive naturalis sive supernaturalia, quae iterum dividitur in
rationes admodum diversas Porro excellentia increata et perfectio su-
pernaturalis et naturalis toto differunt genere, nec conveniunt nisi ana·
logice. Quare merito cultus pro diversitate excellentiae, propter quam
exhibetur, alius atque alius est. Cultus, qui soli Deo propter infinitam et
increatam excellentiam est deferendus, usu ecclesiastico non sine funda-
mento biblico Deut. 6, 13 appellatur λατρεία, et nunc nomen adoratio
ad eum designandum restringitur, etsi illud sicut et vox graeca προσκύνησις
per se et apud plures scriptores veteres multo latius patet ¹). Omisso cultu
civili ob excellentiam naturalem, et altero sacro, cujus objectum formale
seu motivum est dignitas muneris et characteris supernaturalis: cultus,
qui creaturis defertur ob excellentiam supernaturalem in ordine sanctifi-
cationis et conjunctionis cum Deo ad distinctionem a λατρεία usu loquendi
ecclesiastico dicitur ὀυλεὶα, quia sancti sunt δοῦλοι Dei. Quia vero Dei
matri tum ob sublimiorem sanctitatem et gloriam prae omnibus creaturiS,
tum ob ejus singularem cum Verbo incarnato conjunctionem cultus debe-
tur in gradu excellentiori, ideo is dicitur a theologis ὁπερδουλεία.

Merito ergo Leibnitius in systemate theol. (ed. Moguntiae 1825) pag.
184 ,Itaque censent viri pii et prudentes, dandam esse operam, ut omnibus
modis discrimen infinitum atque immensum inter honorem, qui Deo debetur
et sanctis exhibetur, quorum illum latriam, hunc duliam post Augustinum
theologi vocant, non tantum inculcetur audientium ac discentium animis, sed ,
etiam externis signis, quoad licet, ostendatur.‘ Unde patet, ineptam esse pro-
testantium illationem: secundum Scripturas s oli Deo honor et gloria et latria
etc. est deferenda. Quivis ergo sanctorum cultus prohibetur. Est enim illatio
a specie ad genus, Vel enim verba illa quam latissime et generice accipiuntur,
et tunc ne filiis quidem licet honorare et colere parenteS, quamvis scriptum sit

Ex. 20, 12: Honora patrem tuum et matrem tuam ,· quod si hoc asserere ab·
surdum· est, patet verba esse intelligenda de specie quadam cultus scil. de

 

¹) Cf. de hisce vocibus Tro 111 belli de cultu SS. diss. 1 c. 33 Petavius XV,
1 s.; Thomassinus X1, 1.

