datur gratia ad salutem sufficiens. 73

a patribus traditum (n. 67), imo in Scripturis adumbratum censeri debet;
si certitudinem quaeris, indubium est: fuit enim, teste Stephano B r ul iser
in 2. d. 28 q. 3, regula theologicalis3 si extensionem, plane universale
est, adeo ut de omni homine viatore sit verum. Repugnare enim vide-
tur, hominem esse in statu viae et carere medio absolute necessario pro-
grediendi ad terminum, sique fecerit, quod est in se, id esse cassum. Et
sane si non potest operari suam salutem, non est in statu viae: si vero
potest, ergo habet gratiam.

,Non enim hoc habet, inquit ad rem Thomas compendii c. 145, ordo
divinae justitiae, quod quamdiu aliquis est in via, sibi detur, quod pertinet
ad terminum viae: immobiliter autem se habere vel in bono vel in malo per-
tinet ad terminum viae.‘ Etsi vero de effati sensu non una est theologorum
sententia, nihilominus, quomodocunque explicetur, sequitur ex 00, omnibus
immediate vel saltem mediate gratiam praesto esse. Quare idem s. doctor con-
fidenter de verit. q. 14 a 11 ad 1 statuit: ,Ad divinam providentiam pertinet,
ut cuilibet provideat de necessariis ad salutem, dummodo ex parte ejus non
impediatur. Si enim aliquis taliter nutritus (scil. in silvis vel inter bruta ani-
malia) ductum naturalis rationis sequeretur in appetitu boni et fuga mali, cer-
tissime est tenendum, quod ei Deus vel per internam inspirationem revelaret
ea, quae sunt ad credendum necessaria, vel aliquem fidei praedicatorem ad
eum dirigeret, sicut misit Petrum ad Cornelium« Et iterum in 2. dist. 28
q. 1 a. 4 ad 4: ,Si aliquis in barbaris natus nationibus, quod in se est,faciat,
Deus sibi revelabit illud, quod est necessarium ad salutem, vel inspirando vel
doctorem mittendo} ef. a. 3 ad 53 in 3. d. 25 q. 2 a. 1 qcla 1 ad 1. 23 lect.
3 in Rom. 1031ect. 5. in Jo. 6; 39. 86 a. l.

6. Neque deest conciliorum patrumque suffragium. lta conc. seno-
nense a. 1528 can. 15: ,Neque tamen tanta gratiae necessitas libero
praejudicat arbitriO, cum illa semper in promptu sit, et neque momentum
quidem praetereat, in quo Deus non stet ad ostium et pulset, cui si quis
aperuerit januam, intrabit ad illum et coenabit cum illos

Similia habent cono. coloniense a. 1536 p. 7 c. 32. cf. t. 1. n. 219 a.
Et Orosius. Augustini discipulus, apol. de lib. arb. n. 19: ,Mea semper
baec est fidelis atque indubitata sententia, Deum adjutorium suum non solum
in corpore suo, quod est Ecclesia, cui specialia ob credentium fidem gratiae
suae dona largitur, verum etiam universis in hoc mundo gentibus propter
longanimem sui aeternamque clementiam subministrare, non ut tu (Pelagium
alloquitur) asseris oum discipulo tuo Coelestio . . . in solo naturali bono et
libero arbitrio generaliter universis unam gratiam contributam: sed speciatim
quotidie per tempora, per dies, per momenta, per ἄτομα et cunctis et singulis
ministrare (Mi gne P. L. XXXI, 1183).‘ Et n. 21: ‚Ex quo evidentissime
declaratum est, nemini hominum deesse Dei adjutorium: praesertim (notetur
haec ratio) cum et seductor insistat et insit infirmitas (Migne ib. p. 1 190).‘
Porro eandem veritatem patres aequivalenter docent, quoties a. inculcant ho·
mines perire non ex gratiae, sed ex cooperationis defectu: quod ita expressit
s. Thomas in J0. 6 lect. 5: ,Cor humanum ex sese ad inferiora tendens sur-
sum elevari nisi tractum non potest. Si vero non elevatur, non est defectus

