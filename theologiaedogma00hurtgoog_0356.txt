344 Tract. IX. de eucharistia. Exceptionibus satisfit.

quo supposito sane eucharistiae inerit vis vitae, virtus carnis Christi; eoque
magis quod patribus virtus δύναμις saepe idem sit ac substantia, essentia.

3. Neque obstat patres aliquoties dicere, Christum dedisse nobis carnem
et sanguinem suum in pane et vino. Cum enim toties affirment et probent
panem mutari in corpus Christi, ut eucharistia non sit amplius panis sed ip-
sum corpus Christi: locutio illa rara explicari debet ita, ut significet vel carnem
dari sub specie, forma panis vel per modum cibi (spiritualis), vel eucharistiam
confici in pane, ex pane, qui est illius materia remota: eoque magis quod nun-
quam dicant, Christum carnem suam dare manducandam cum pane.

4. Hae duae propositiones: hoc est corpus meum, et hic homo, scil. Chri-
stus, est Deus, non sunt ejusdem rationis. Nam haec altera propositio vera est
propter unionem hypostaticam Verbi cum natura humana. Ratione enim hu-
ius unionis de Christo licet affirmare, quod sit Deus: quia revera praeter na-
turam humanam, a qua denominatur homo, habet etiam naturam divinam, et
omnis habens naturam divinam est Deus (cf. t. Il. thes. CLIX). Inter corpus
vero Christi et panem nulla est unio hypostatica: id enim a. plane inauditum
est in universa antiquitate, quae unam novit unionem hypostaticam Verbum
inter et naturam humanam assumptam. Ad rem Guitmundus 111, 30: ,Quae
insania est, ut Christum, ut ita dixerim, sua auctoritate impanent et invinent
(berengariani)? Et quidem Christum incarnari humanae redemptionis ratio
exposcebat, quod futurum prophetae praedixerunt, factum Christus ostendit,
apostoli praedicaverunt, mundus credidit. At impanari vel invinari
Christum nulla (sicut ostendimus) expetit ratio, nec prophetae praedixerunt,
nec Christus ostendit, nec apostoli praedicaverunt, nec mundus, exceptis his
paucissimis haereticis, erediditl).‘ Etiamsi b. in eucharistia locum haberet
unio hypostatica et impanatio, haec fieret inter Verbum seu Christum et panem,
non vero inter corpus Christi, quod non est hypostasis, et. panem: hinc non
sufficeret, ut panis posset dici corpus Christi, sicut corpus Christi non potest
dici anima3 nam communicatio idiomatum, quae consequitur unionem hypo-
staticam, transferri nequit ad ea, quae sunt assumpta, ut de se invicem prae-
dicari possint. Ad haec c. panis si hypostatice a Verbo assumeretur, non
propterea posset dici corpus seu caro Christi, nedum illa Christi caro, quae
pro mundi vita datur Joan. 6, 52; neque vinum sanguis ille, qui pro nobis
effunditur in remissionem peccatorum Matth. 26, 283 sed panis et vinum ma·
nerent quod sunt, sieut caro et sanguis hypostatice assumptus manserunt quod
erant secundum suam naturam caro scil. et sanguis, Denique (l. nulla habe-
retur mira et singularis conversio panis et vini in corpus et sanguinem Christi,
prout revelatio tam clare docet, sed Christus quotidie novum, imo multa hypo·
statice assumeret corpora seu panes, quot scil. panes consecrarentur, eaque
iterum jugiter exueret, quod est absurdum. ⁸

 

¹) Haec tamen opinio videtur arrisisse Ru p e rto Tuitiensi († 1135) in J ο. 6, 25,
secundum quem ita Verbum per consecrationem assumit in eucharistia panem siout
in incarnatione naturam humanam. ldeo autem censet, corpus panaceum dici posse
unum cum corpore de Virgine nato, quia unum est suppositum utriusque et unus
est Christus, qui utrumque assumpsit. cf. B illo t in 3. p. q. 75 ξ 1 : Alger u s I,
6, 8. Alii tamen nituntur eum excusare ab eo errore, ut G er b e ro n edita pro eo
apologia et D ο y e u die Eucharistielehre R. von D e u tz, Met-is 1889.

