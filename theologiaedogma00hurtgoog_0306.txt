294 Tract. IX. dc eucharistia. Disputationis divisio.

enim eo fruuntur, sed velato: beati facie ad faciem; et hinc eum videndo bean-
tur, dum illi eum credendo merent. Hinc eucharistia anticipatio et pignus
futurae gloriae dicitur. Alia momenta practica cf. n. 387 s.

10. Tandem hujus mysterii praestantia inde quoque apparet, quod uon
solum sacramentum est, sed et o blatio illa munda splendidissime praedicta,
quae succedens sacrificiis V. Τ. typicis a solis ortu usque ad occasum Deo in
odorem suavitatis offertur (Mal. 1, l 1). Et quantae excellentiae est hoc sacri-
ficium! nam, ut quaedam attingamuS, res oblata est infinitae dignitatis3 mo-
dus offerendi in se et quoad substantiam est maxime supernaturalis et divi-
nus; ratione actionis vero sensibilis simplicissimus„ mundissimuS, facillimus;

significatio praestantissima, est enim expressa quaedam et viva imago passio·
nis Christi3 virtus maxima, cum in hoc sacrificio conjuncta reperiantur bona
omnia, quae in aliis sacrificiis divisim erant; est enim simul latreuticum, eu-
charisticum, propitiatorium et impetratorium. Cf. th. 238.

329. Cum igitur eucharistia sacr amentum simul sit et sacri-
ficium, pro duplici hac praerogativa duo in capita dividemus sectionem.
Omnia autem, quae ad eucharistiam, quatenus est sacramentum, spectant,

ad quinque revocabimus articulos, Demonstrandum enim est

1. vere realiterque adesse in hoc sacramento corpus et sanguinem
Christi sub speciebus panis et vini. Inquirendum deinde est

⁶2. in modum. quo praesens sistatur corpus Christi, et
3. quaenam sit huJus praesentiae ratio. Tum expendemus

4. corollaria ad praxim spectantia, de quibus magnae motae sunt
diversis temporibus controversiae. Conabimur demum

5. conciliare hoc mysterium cum sana ratione, quantum per illius
altitudinem et hujus fieri licet angustias: necnon quasdam proponemus
regulas loquendi de tanto mysteria

Caputt
De sanctissimo eucharistiae sacramento,

Articulus Ι.

De praesentia reali corporis et sanguinis Jesu Christi
in eucharistiae sacramento,

330. Jam prim0 Ecclesiae seculo lgn a tio teste ep. ad smyrn. c. 7 (n. 347)
haeretici quidam (docetae) realem carnis Christi praesentiam in eucharistia
negarunt innixi suo errore, quo veritatem carnis a Verbo assumptae rejecerunt.
— Manichaeis Petrus siculus in hist. manich. n. 3 (in Bibl. N. PP. ed. Mai
t. 1v p. 11 p. 13) exprobrat, ,quod divinam verendamque sanctorum myste-
riorum corporis ac sanguinis Domini Dei nostri participationem aversantur:
neque hoc contenti, aliis quoque hanc sententiam suadendam putant, dicentes,
haud panem ac vinum a Domino discipulis suis in coena propositum, sed sym-
bolice verba sua tantummodo panis vinique loco dedisse.‘ Quod si tamen ali-

