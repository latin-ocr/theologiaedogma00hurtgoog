602 Tract. X. de Deo consummatore. Exceptionibus satisfit.

l. inde petitur, quod in divinis literis praemii et poenae distributio sem-
per ad ultimum et universale referri videtur Judicium. Verum a. idcirco fere
semper judicii universalis fit menti0, quod in illo judicium particulare confir-
matur, promulgatur atque consummatur, collato in t e g r o praemio vel poena
etiam secundum eorpus. Quare b. judicium particulare non excluditur, sed in
illo continetur. Falsum tamen c. est, nullam fieri mentionem judicii particu-
laris et exsecutionis sententiae in illo latae, ut patet ex dictis n. 640. Quare
d. dicendum est, ita plerumque loqui Scipturas de judicio, ut utrumque
significetur.

2. Gravior est difficultas, quae ex patribus petitur. Fatendum enim est,
quosdam hac in re errasse, alias ita loqui, ut errori rejecto favere, nec sibi
satis constare videantur. Singulorum testimonia diligenter expendit in primis
“ Muratori in op. cit. de paradiso. Principia tantum quaedam statuemus, qui-
bus plures solvuntur difficultates. a. Duplex distingui debet quaesti0, altera de
ipsa beatitudine , altera de beatitudinis loco. Quocirca cum patres dicunt,
animas nonnisi post resurrectionem corporum coelum, paradisum ingredi, nune
reservari in sinu Abrahae1), in quibusdam esse receptaculis: de beatitudinis
finalis loco possunt intelligi, neque inde necessario sequitur, eos ipsam bea-
titudinem ante resurrectionem negasse. — b. Duplex distingui debet beatitudo:
consummata, adaequata altera, altera inadaequata, incompleta; saepe
patres de illa disserunt, quae revera justis post resurrectionem tantum con·
feretur, quamvis jam antea beatitudine essentiali secundum animam fruantur,
sed nondum totali scil. quoad corpus. — c. Incolumi dogmate catholico quae·-
rere licet, num post resurrectionem beatitudo sit major non solum ratione
corporis, sed etiam secundum animam. Rationem id affirmandi aliquam reddit
Augustinus de Gen. ad lit. XII, 35: ,Post mortem ipsa carne deposita
(animam) non sic videre posse incommutabilem substantiam, sicut ss. angeli
vident, sive alia latentiore causa, sive ideo, quia inest ei naturalis quidam
appetitus corpus administrandi, quo appetitu retardatur quodammodo, ne tota
intentione pergat in illud summum coelum, quamdiu non subest corpus, cujus
administratione appetitus ille conquiescat.‘ Quae repetit etiam Honorius
augustod. in scala coeli maj. c. 22. Cf. Thomassinus de Deo VI, 17. Huic

 

¹) Quaeras, quare harum animarum sanctarum status sinus Abrahae dica·
tur. „Respondeo dicendum, inquit s. T h o m a s in 4. dist. 45 q. l a. 2 qcla. 1, quod
animae hominum post mortem ad quietem pervenire non possunt nisi merito fidei ι
quia accedentem ad Deum oportet eredere Hebr. 11, 6. Primum autem exemplum ore·
dendi hominibus in Abraham datur, qui primus se a coetu infidelium segregavit
et speciale signum fidei accepit: et ideo requies illa, quae bominibus post mortem
datur, sinus Abrahae dicitur . . . Sed animae sanctorum post mortem non omni
tempore eandem quietem habuerunt: quia post Christi adventum habent plenam
quietem divina visione perfruentes; sed ante Christi adventum habebant quidem
quietem per immunitatem poenae, sed non habebant quietem desiderii per com
cutionem finis. Et ideo status sanctorum ante Christi adventum potest considerari
et secundum id quod habebat de requie, et sic dicitur s i n u s Abrahae z -potest etiam
considerari quantum ad id, quod eis de requie deerat, et sic dicitur lim b u s (con-
finium seu velut extrema pars) inferni. Limbus ergo inferni et sinus Abrahae fue-
runt ante Christi adventum unum per accidens et non per se; et ideo nihil prohibet
post Christi adventum esse sinum Abrabae omnino diversum a limbo. quia ea,
quae sunt unum per accidens, separari contingit·-

