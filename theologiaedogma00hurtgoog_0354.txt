342 Tract. IX. de eucharistia. Thesis CCXXVI. de transsubstantiatione.

Tertia analogia Theodorus Abucara opusc. 22 (Migne patrol. gr.
97, 1554) saraceno persuasit, panem mystica benedictione fieri corpus Christi.
Postquam enim dixerat concoctione naturali panem in nostri corporis verti
substantiam, subjicit: ,Eodem modo cogita mihi fieri mysterium nostrum.
Ponit sacerdos panem super sanctam mensam, similiter et vinum, et precante
eo precationem sanctam, descendit Spiritus s. in ea, quae proposita sunt3 et
divinitate sua panem et vinum in corpus et sanguinem Christi mutat non
minus, quam hepar'cibum in corpus alicujus. En amice, non da8‚ ut possit
Spiritus s, perficere, quod hepar tuum potest? Saracenus: Dc, inquit, et
suspirans tacuit.‘ Eadem fere ratione J. Damascenus mysterium illustrat l. c.:
,Panis ipse et vinum in corpus et sanguinem Dei transmutantur. Si requiras,

quonam pacto istud fiat, sat tibi sit audire, hoc fieri per Spiritum s.; quemad-
modum et ex s. Dei genitrice Dominus sibi ipsi carnem assumpsit, quae in
seipso subsisteret: nec amplius quidquam nobis perspectum est et exploratum,
quam quod Dei sermo verax efficaxque est atque omnia potest3 modus vero
prorsus investigari nequit* Illud vero dicere alienum non est, quemadmodum
naturaliter panis per comestionem vinumque et aqua per potionem in corpus
et sanguinem comedentis et bibentis transmutantur, ut nec corpus fiant aliud
a corpore ejus, quod prius exstabat-3 sic panem, qui in prothesi praeparatus
fuit, vinum item et aquam per Spiritus s. invocationem et adventum, modo
qui naturae viribus et conditione sublimior est, in Christi corpus et sanguinem
converti, ut nequaquam duo sint, sed unum et idem.‘ Ita Bruno ast. Sen-
tent. l. 4 c. 93 Guitmundus 1. 1 n. 9 et Petrus ven. adv. petrobrussianos
(Mig. 189, 803). Ne tamen hae comparationes praeposterum accipiantur in
sensum, cf. Suarez disp. 49 s, 3 et Algerus I, 9 n. 62.

Quae omnia ad evidentiam usque demonstrant, tantum discedere lu-
theranorum opinionem, a fide maiorum nostrorum, quantum ad eam
dogma accedit catholicum. Sed eadem probant etiam falsitatem doctrinae
sacramentariorum, qui eucharistiam revocant ad meram corporis Christi
figuram. Risum enim moveret sacramentarius ille, qui ut catechumenis
suis persuaderet, panem eucharisticum Christo auctore figuram vel signum
esse corporis eiusdem, ad miracula vel opera provocaret omnipotentiae
divinae, quibus ex nihilo mundum creavit, aquam vertit in vinum, homi-
nem a suis cineribus resuscitabit etc, cum ad institutionem figurae vel
signi tantus potentiae apparatus non requiratur, nec ulla sit inter hanc
et illa opera similitudo. E contrario ad demonstrandum dogma catholi-
cum de reali corporis Christi in eucharistia praesentia nil aptius, nil op-
portuniuS, validius nihil eo loquendi probandique modo afferri potest.
Viderint hinc adversarii, apud quos sit veritas! Quare concludimus cum
Haymone halberstad. de corp. et sanguine D. (Mign e 118, 815): ,Sub-
stantiam ergo panis et vini, quae super altare ponuntur, fieri corpus Christi
et sanguinem per ministerium sacerdotis et gratiarum actionem, Deo hoc

operante divina gratia, secreta potestate, nefandissimae dementiae est
fidelibus mentibus dubitare.⁴¹

