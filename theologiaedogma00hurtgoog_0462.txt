450 Tract. IX. de poenitentia. De contritionis intensione.

dum peccatum destinata: quae, si peccata jam sint deleta, non faciet quidem
ex injusto justum, sed ex justo magis justum, augens grat-iam illam, quae in-
haesione sua omnem peccati lethalis maculam excludit. Quod alia ratione ex·
primi potest: cum nimirum illi, qui contritionis virtute peccatorum jam con·
secutus est remissionem, absolutionis beneficium impertitur, peccata iterum
remittuntur novo scil. titulo, collata gratia, quae peccata, si qua invenit.
delet; sed si jam sunt remissa, amplius lavat hominem Deo reconciliatum ab
iniquitate sua aucta ejus munditie. Quare absolutio hoc in casu non est nuda
declaratio remissionis jam obtentae, sed eiusdem confirmatio efficax, realiS.
novum conferens titulum realem novoque ditans beneficio hominem jam re·
conciliatum. Sicut lucis est expellere tenebras: iis vero luce jam exclusis,
lucis augmentum exclusionem confirmat ac roborat augetque claritatem. Hinc
et rex David, quamvis a peccatis jam mundatus rogat Ps. 50, 4: Amplius
lava me ab iniquitate mea, et a peccato meo munda me. Et si vota et promis·
siones utiliter renovantur, poterit et absolutio utiliter renovari.

465. Scholion ΙΙΙ. Num requiratur contritionis intensio. — Ut dot·-
trina catholica thesi praecedenti exposita melius intelligatur, nonnulla
sunt addenda. Ex iisdem fontibus colligimus

1. non requiri ad peceati remissionem extra sacramentum, ut con-
tritio habeat certum quendam intensionis gradum, sed sufficit, ut sit ap-
pretiative summa: sicut etiam peccatum grave, ut excludat ab anima
gratiam, non exigit nescio quem intensionis gradum, sed sufficit ut sit deli-
beratum. Hinc s, Alph. Li guori theol. mor. l. 16 tr. 4 de poenit. n. 441
non dubitat affirmare: ,Dolor omnis peccati, qui proficiscitur ex amore
Dei praedominante super omnia etiam remisso, est justificans hominem
extra sacramentum, ut communiter docent doctores:¹ Contrarium plures
affirmarunt ut E stiuS, Le D rou diss. 4 de contrit. et attrit. c. 1, J ueni-
nus, Billuart in tract. de contrit. etc.

Amare autem aliquid appretiative significat, amare illud secundum
judicium aestimationemque intellectus de pretio objectivo rei amatae: ideoque
talis amor a nonnullis dicitur amor intellectualis. Quare si voluntas amando
Deum creaturis theoretice et practice praefert secundum judicium intellectus
qui judicat majorem inesse Deo bonitatem, quam reliquis omnibus rebus, ejus
amor appretiative erit summus, — Intensio vero actus duplex distingui·
tur: essentialis et objectiva, quae tunc habetur, cum actus omnia essen-
tialia elementa complectitur, ut in se suoque genere sit perfectus: et haec
sane requiritur, ut contritio impetret peccatorum remissionem. Sed de hac
non est quaestiO, cum quaeritur, num requiratur ad contritionem perfectam
aliqua intensio, sed de altera, scil. de accidentali, quae supponit amorem
jam in suo genere constitutum, estque nonnisi quaedam amoris qualitas et
affectiO, orta ex vehementiori facultatis ad objectum applicatione et huius in
illam influxu. Cum autem objecta sensibilia magis moveant, quam spiritualia,
facultatesque etiam sensitivae vehementius applicari possint suis objectiS, quam
rationales: nil mirum si amor vel dolor sensibilis intensior esse soleat amore
rationali et spirituali. ,Vires inferiores, inquit s. Thomas supplem. q. 3

