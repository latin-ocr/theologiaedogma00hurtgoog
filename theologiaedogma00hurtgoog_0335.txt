praedamnarunt errores sacramentariorum. 323

sit, quam quod sensus referunt. Secundum sacramentarios vel nullum est
errandi periculum, cum panis vere sit panis: vel certe erroris periculum
majus non est, quam circa baptismi aquam.

Quis eorum verba usurpabit chrysostomi in Matth. h. 82: ,Deo
igitur ubique credamne, nec contradicamus, etiamsi quod dicit, rationibus et
sensibus nostris contrarium videatur, sed praevaleat ejus verbum nostris ra-
tionibus et sensibus. Sic etiam in mysteriis (eucharistia) faciamus, non solum
quae sub sensus cadunt respicientes, sed verba ejus tenentes. Verbum quippe
ejus infallibile est, sensus vero noster facile decipitur; verbum ejus nunquam
excidit, sensus noster in multis fallitur. Cum ergo sermo (divinus) dicat: Hoc
est corpus meum, obtemperemus et credamus et spiritualibus oculis ipsum
respiciamus. Nihil enim sensibus percipiendum Christus nobis tradidit, sed in
rebus quidem sensibilibus omnia sunt spiritualia.‘ — Caesarius, frater
Gregorii naz„ seu quisquis est auctor dialogorum, qui ipsi tribuuntur (111, 169) ε
,Videmus sanctum illum panem hodie in ara incruenta tempore divini et my-
stici officii, in impolluta propositum mensa, non tamen similem imagini saln-
tiferi corporis Dei et Verbi . . . illud vero (quantum sensibus apparet) rotun-
dum est, non articulatum, inanimatum, exsangue, immobile, neutri simile,
non ei, qui visibilis est et divinitate invisibilis. Credimus nihilominus divino
sermoni et quidem non simile ant aequale, sed proprie et vere ipsum esse di-
vinum corpus, quod in divina mensa sacrificatur, et populo prorsus sine sui
divisione distribuitur et sine sui deficientia participatur. ‘ Similia supra n. 325 ⁸
audivimus a s. Epiphanio, — Odo camerac. († 1113) in expos, can. missae
(Migne 160, 1063) occasione verborum ‚mysterium fider, quae occurrunt
in consecratione calicis: , Mysterium fidei. Pertinet ad fidem catholicam credere
post benedictionem esse verum sanguinem, ut infidelis sit, qui hoc non credi-
derit. Item dicitur mysterium, quod sensibilibus tegitur occultum, sicut veri-
tas sanguinis in sapore vini latet et specie. Calix ergo altaris est mysterium
fidei, quia sub figura et sapore vini ocultus creditur verus sanguis. Est my-
sterium fidei, quia quod creditur, sensibilibus quibusdam obtegitur. Nam verus
sanguis creditur, quod vinum visu sentitur et gustu. Est fidei mysterium,
quia quod fides credit, intus est occultum. Intus est verus sanguis vera fide,
exterius est falsum vinum vera specie. Sentitur vinum, et non est. N on appa-
ret sanguis, et est. Sensus decipitur qualitate, certa tenetur fides rei veritate.
Ideoque sanguis dicitur fidei mysterium, quia sanguinem fides credit intus
occultum. Apertum est, quod sentitur; occultum est, quod creditur. Et si
quid occultum est fide, fidei est, sicuti quod patet est sensus. Est ergo sanguis
mysterium fidei, siquidem occultus pertinet ad fidem.‘

ὅ. Juxta sacramentarios ita panis eucharisticus continet tantum cor-—
poris Christi virtutem, ut aqua baptismatis sanguinis Christi efficaciam
aut ἐνέργειαν s. Spiritus, Atqui talis secundum patres comparatio non
- obtinet; hinc nunquam dicunt aquam baptismatis esse ipsum Christi san-
guinem vel Spiritum s.; eucharistiam vero constanter dicunt ipsum eor-
pus Christi, ut liquet ex tot jam allatis testimoniis (n. 351 ²).

Quid sit eucharistia ita nos docet Justinus M. († 166 vel 167) Apol. 1
n. 65: ,Neque enim ut communem panem, neque ut communem potum ista

21·

