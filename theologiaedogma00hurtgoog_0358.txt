346 Tract. IX. de eucharistia. Variae

et verus sanguis Christi, quando Christus eam facit terminum sui principii
sentientis ipsamque sua vita vivificat: eo ferme modo, quo panis et vinum
vere transsubstantiantur in nostram carnem et sanguinem, quia fiunt terminus
nostri principii sentientis.‘ Ex qua conclusionem infert absurdam (prop. 30):
,Peracta transsubstantiatione intelligi potest corpori Christi glorioso partem
aliquam adjungi in ipso incorporatam, indivisam pariterque gloriosam.‘

4. Ex iisdem fere rationibuS, quas contra Durandi opinionem adduximu8‚
rejici quoque debet opinio J oannis Parisiensis († 1306): cui affinis, si non
eadem, est illa, quam reprobat s. congregatio inquisitionis statuens die 7. Julii
· 1875, tolerari non posse has prop. 3: ,Hinc transsubstantiatio seu conversio
totius substantiae panis in substantiam corporis Christi D. N. explicari potest
hac ratione, quod corpus Christi, dum fit substantialiter praesens in eucha-
ristia, sustentat naturam panis, quae hoc ,ipso et absque alia sui mutatione
desinit esse substantia, quia jam non est in se, sed in alio sustentante: adeo-
que manet quidem natura panis, sed in ea cessat formalis ratio substan-
tiae: et ideo non sunt duae substantiae sed una sola, nempe corporis christi}
4': ¹,Igitur in eucharistia manent materia et forma elementorum panis: verum
jam in alio supernaturaliter exsistentes rationem substantiae non habent, sed
habent rationem supernaturalis accidentiS, non quasi ad modum naturalium
accidentium afficerent corpus Christi, sed eo dumtaxat, quod a corpore Christi
mod0, quo dictum est, sustentantur.‘ Hoc enim figmentum plane adversatur
Ecclesiae doctrinae, secundum quam panis non solum cessat esse substantia
seu habere rationem substantiae, sed tota substantia panis et- vini convertitur,
adeo ut nihil de ea maneat, praeter sola accidentia et haec quidem absque
subjecto, novumque excogitat sustentationis modum, alium ab eo, quo vel hypo-
stasis sustentat naturam, vel substantia accidenS, vel materia formam.

367. Scholion III. Variae de transsubstantiatione sententiae. — Non'
ingredimur quaestionem spinosam, utrum Christi corpus praesens sistatur
actione adducente (secluso quovis motu locali), quae sententia placet Bel-
larmino III, 18 (cujus tamen sententia quoad rem non differt ab opinione
card. de Lago), Vasquez‚ nec displicet Becano c. 18 q. 4 (cf. Pesch VI,
692 ss.); an conservante, ut censet Suarez disp. 50 s. 4, quae scil. ter-
minetur ad substantiam corporis Christi et a qua hoc dependeat ita post con-
secrationem, ut per eam produceretur, si nondum exsisteret: quam actionem
alii reproductionem seu forte melius replicationem cum Lessio de
div. perf. XII, 16 vocant. Hanc sententiam, saltem ut ea a Suarez proponitur,
impugnat Lugo disp. 7 ε. 2 statuens ejusmodi actionem neque a. esse possi-
bilem, cum nibil sit causa sui, Christus autem homo sit principalis offerens in
eucharistiae celebratione; hinc ne' instrumentaliter quidem concurrere potest
ad sui corporis conservationem seu reproductionem: neque b. sufficientem,
cum actio conservativa per se non sit conversio; neque e. necessariam, cum
sufficiat actio constituens corpus Christi sub speciebus panis illudque his
uniens atque ita substituens substantiae paniS, ut hujus vices respectu acci- -
dentium suppleat et munus substantiae exerceat, non quidem ea producens
vel ut eorum subjectum inhaesionis, sed eadem conservans absque ulla eorum
ab ipso tamquam a causa materiali dependentia: ex qua actione resultet ea
unic, vi cujus corpus Christi intime est accidentibus praesens et conjunctum,
sicut antea substantia panis: quae eo ipso est exclusa, adeo ut nunc corpus

