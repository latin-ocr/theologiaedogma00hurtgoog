326 Tract. IX. de eucharistia. 'rhesis CCXXIV. Patres

significatam, et signa vacua, et eucharistiam juxta Ecclesiae doctrinam ita
esse corpus Christi, ut simul sit sacramentum, hino signum, symbolum,
formam visibilem gratiae invisibilis, seu in nostro casu corporis non absentis,
sed praesentis et permanenter sub illa latentis, ideoque esse signum plenum
continens rem significatam i. e. ipsum Christi corpuS.

3. Sicut ergo baptismus dici potest ratione ritus externi symbolum, sig-
num gratiae regenerationis quam tamen continet et confert: ita et eucharistia
ob elementum visibile et permanens est symbolum, figura, memoria etc. cor-
poris Christi sane praesentis: quamvis nnnc propter sacramentarioS‚ qui ejus-
modi formulis loquendi abutuntur, consultius sit ab iisdem abstinere.

4. Nunquam vero patres affirmant sicut sacramentarii. eucharistiam esse
tantum figuram corporis Christi; nunquam diserte negant eam esse vel conti-
nere corpus Christi, neque docent, ita Christi verba esse interpretanda. Cf. n. 35 2 ⁶.

354. 7. Secundum sacramentarios Christi corpus fide tantum, man-
ducatione spirituali suscipimus: sed adversantur patreS‚ secundum quos
vere, ore suscipimus et intra nos recipimus corpus Christi.

Audiatur s, Cyrillus l. 10 c. 2 in J0. 15, 1: ,Quod vero dicere ausi
sunt, nullam esse nobis cum eo carnalis conjunctionis rationem (ὡς obeat<
ἡμῖν συναφείας τῆς κατὰ. σάρκα πρὸς αὐτὸν ὁ λόγος), ss. literis dissentire pe·—
nitus ostendemus . . . Dicat enim nobis aliquis causam, et vim eulogiae my-
sticae obiter doceat. Nam cur in nobis inseritur? Nonne ut Christum inhabi-
tare faciat in nobis etiam corporaliter (σωματικῶς) participatione et commu-
nione sanctae suae carnis? Praeclare quidem: scribit enim Paulus, gentes
factas esse concorporales et comparticipes et coheredes Christi (Eph. 3, 6).
Concorporales autem quonam modo factae sunt? Nempe eulogiae mysticae par-
ticipatione honoratae unum cum eo factae sunt corpus, sicut et unusquisque
ss. apostolorum. Alioqui quam ob causam sua, imo omnium membra, sicut sua,
membra Christi nuncupavit? Sic enim scribit: Nescitis quoniam membra vestra
membra sunt Christi? Tollens erqo membra Christi, faciam membra meretricis?
Absit (1. Cor. 6, 15). Sed Servator ipse: Qui manducat meam carnem, inquit,
et bibit meum sanquinem, in me manet et eqo in illo (Joan. 6, 57). Hinc enim
animadvertere est operae pretium, Christum non dicere se dumtaxat in nobis
futurum secundum relationem quandam affectualem, sed et per participationem
naturalem οὗ κατὰ σχέσιν τινὰ μόνην ἐν διαθέσει νοουμένην, ἀλλὰ κατὰ μέθεξιν
φυσικὴν. Ut enim si quis ceram cerae indutam igne simul liquaverit‚ unum
quid ex ambabus efficit, ita et per corporis Christi et pretiosi sanguinis parti-
cipationem ipse quidem in nobis, nos autem rursus in eo simul unimur. Nec
enim aliter vivificari potest, quod natura sua est corruptibile, quam si cor-
poraliter unitum sit corpori ejus, qui secundum naturam snam cst vita, h. e.
Unigeniti,‘ ut liquet ex J oan. 6, 54 s. Similia saepe alibi docet, ut l. 11 c. 1
in Joan. 17, 22: ,Est in nobis Filius σωματικῶς quidem ut homo nobis com-
mixtus et unitus per eulogiam mysticam: πνευματικῶς vero ut Deus sui Spi-
ritus virtute et gratia‘ etc.; 1. 2 de ador? ιιι spir. p. 103; adv. Nestorium IV, 5,
in l. Cor. 5, 15. Cf. quoque Hilarium de Trinit. VIII, 14 (ιι. 3353); Joan.
Damascenum or. 3. de imag. n. 26. -— Aliis omissis concludimus verbis
Werneri abb. s, Blasii († 1125) in deflorat. ss· Patruml. 2 in dominic.2
post Pentec.(Mig.157‚1029): ,In sacramento suo modo temporaliter venit
ad te, et est corporaliter tecum, ut per corporalem praesentiam ad spiritualem

