et illustratur analogiis, 341

,Adest Christus, ita hic hom. 1 de prod. Judae n. 6, et nunc is, qui
mensam illam apparavit, hic ipse hanc nunc exornat. Non enim homo est,
qui facit, ut proposita efficiantur corpus et sanguis Christi, sed ipse Christus,
qui pro nobis crucifixus est. Figuram implens (σχῆμα πληρῶν) stat sacerdos
verba illa proferens: virtus autem et gratia Dei est. Hoc est corpus meum,
inquit. Hoc verbum transformat ea, quae proposita sunt. Ac quemadmodum
vox illa: Crescite et multiplicamini, et replete terram (Gen. 1, 28) semel quidem
prolata est, omni vero tempore naturae nostrae vim praebet ad filiorum pro-
creationem: ita et vox haec semel prolata in ecclesiis ad unamquamque men-
sam, ab illo ad hodiernum usque tempus et usque ad adventum ejus, sacrifi-
cium perfectum efficit.‘ Gemina habet h. 2 n. 6: quae placent Hincmaro
rhem. de cavendis vitiis et exerc. virtutibus c. 10 (Mig. 126, 930) et Gezo
de corp. et sang. Christi c. 40 (Migne 137, 391). Cf. plura ad rem nostram
apud auctorem de sacr. IV, 43 P. Radbertum c. 13Adelmannum etEus.
Brunonem in suis ep. adv. Bereng. (Mig. 147, 1203).

364. 4. Succedit triplex analogia (sane inadaequata), qua patres
hoc nituntur illustrare mysterium. Provocant scil. ad mutationes quoti-
dianaS, quibus semina mutantur in triticum atque adeo in panem‚succus
terrae in vinum: ad mutationem, qua Christus quotidie comedens panem
mutavit in sui corporis substantiam: ad mutationem, qua virtute naturali
cibi vertuntur in carnem ac sanguinem nostrum.

De prima analogia ita habet J0. Damascenus de F. Ο. IV, 13: ,Quam-
obrem si sermo· Dei vivus est et efficax (Hebr. 4, 12); et omnia quaecunque
voluit Dominus fecit (Ps, 134, 6) etc.; si coelum et terra, aqua et ignis et
aer omnisque eorum ornatus verbo Domini perfecta sunt, quin et hoc nobilis-
simum animal, quod homo nuncupatur: si denique ipse Deus Verbum pro sua
voluntate homo factus est, atque ex sanctae semperque Virginis purissimis et
intaminatis sanguinibus ipse sibi nullo semine carnem compegit: cur demum
panem corpus, viuum item et aquam sanguinem suum efficiendi potens non
sit? In principio dixit: Producat terra herbam virentem (Gen. 1, 11), etad hanc
usque diem, accedente imbre, divino praecepto impulsa et roborata, fetus suos
profert: dixit perinde Deus: Hoc est corpus meum, et: Hic est sanquis meus,·
et hoc facite in meam commemorationem. idque omnipotenti ejus praeceptO,
donec veniat, efficitur . . . per invocationem huicce novae segeti imbre super-
veniente, Spiritus s. nimimm obumbrante virtute . . . 'l'u nunc quaeris, qui
panis fiat corpus Christi, ac vinum et aqua sanguis illius? Ergo vero tibi re·
ponc, Spiritum s. supervenire et ea facere, quae sermonem conceptumque pro-

cul exsuperant.<it Similia habet Petrus siculus serm. 3 c. manich. (bibl. n.
ΡΡ. ed. Mai t. 4 II, 78).

Altera analogia transsubstantiationis dogma ingeniose illustrat Gre-
gorius nyss. or. cat. c. 37: ,Unde in illo corpore transmutatus panis transit
in divinam virtutem, per idem fit nunc similiter. Nam et illic Verbi gratia
sanctum fecit corpus, cui ex pane erat substantia et quodammodo ipsum cor·
pus erat panis: et hic similiter panis, sicut dicit Apostolus, sanctificatur per
verbum Dei et orationem non eo quidem, ut esu et potu transeat in corpus

Verbi, sed ut statim per verbum in corpus transmutetur, sicut dictum est:
Hoc est corpus meum.‘

