non adversatur rationi. 363

cam, intrinsecam, et extensionem extrinsecam, situalem, localem in
ordine ad spatium. Illa continetur pluralitate partium, quae re abinvicem
distinguuntur, mutuouab invicem pendent (saltem in corpore organico) et
aptitudinem exigentiamque habent, ut in ordine ad spatium dispositione
locali respondente suae naturae una sit extra aliam. Quare si corpus
suae permittitur naturae, partes sunt extra partes in ordine ad spatium:
unde exsurgit altera extensio, quam extrinsecam, localem, situalem dixi·
mus, quae prioris est velut effectus secundum leges physicas necessario
ex illa resultans et dimanans: qui tamen a Dec, cui omnis obnoxia est
natura creata, suspendi poterit, quo suspenso corpus quamvis in se ex-
tensum suam extensionem non exseret in ordine ad spatium. Quod autem
revera DeuS, rerum creatarum Dominus absolutissimus et omnipotens,
pro nutu relationes corporum ad spatium mutare possit, inde forte illu-
strare licet, quod eadem substantia (ex. gr. aqua) indefinita propemodum
elasticitate aliam atque aliam induere potest ad locum relationem et
praesentiam3 et quod vel homo instrumentis opticis objecta maxima ad
minimum reducere spatium, et objecta minima, quae oculum inermem
plane fugiunt, per spatium maximum possit dilatare3 atque generatim nil
mutabilius est relationibus temporis et spatii: quod uni est magnum,
alteri est parvum3 quod uni est brevissimum, alteri est longissimum etc.
Cum ergo corpus necessario non sit alligatum determinato rerum spatio
vel secundum notas nobis leges physicas: repugnantia evidens non ap-
paret, si statuitur, Deum omnipotentia sua efficere posse, ut corpus mag-
num minimo insit loco, et unum idemque corpus praeter consuetas leges
suam exhibeat praesentiam distinctis in lociS.

381. Ad hanc difficultatem ex multilocatione corporis Christi petitam
respondere jam nititur Guitmu ndns 1, 19. 20, ubi inter alia scribit: ,Cum
vero sapientissimus Salomon cunctas res esse difficiles dixerit, ita ut explicare
eas homo non possit, nonne insanienti quam simillimus est, qui haec divina
arcana discutere ad oculum violenter quaerit? Omnes enim creaturae Dei mi-
racula nobis inexplicabilia sunt: Christus vero inter omnia aut prae omnibus
miraculum singulare. Si igitur potest Christus efficere, sicut diximus, ut una·
quaeque separata particula sit totum Christi corpus, et tamen omnes separatae
non plura sint corpora sed unum corpus, quemadmodum vox mille hominum
percutit aures, et apud unumquemque tota est, nec tamen plures dicuntur, sed
una sola: et quemadmodum tota anima mille corporis humani replet particulae,
et cum se totam praebeat singuliS, non plures tamen, sed una est anima; ita
jam nulla ratio propter hujuscemodi quasi partitiones obstare videtur, ut non
possit, aut velle non debeat Christus panem et vinum, sicut ipse docuit et Ec·
clesia credidit, transferre in corpus et sanguinem suum.‘ Eadem analogia uti-
tur etiam Euty chius patriarcha ΟΡ. serm. 2 in bibl. nova ΡΡ. ed. Mai IV, 57.

382. Quod speciatim difficultatem attinet ex accidentibus petitam, quae
contra eorum naturam subjecto careant, nota, de ratione accidentis non esse,

