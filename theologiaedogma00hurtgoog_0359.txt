de transsubstantiatione sententiae. 347

Christi per accidentia sit demonstrabile sicut antea panis substantia. Unionem
vero inter corpus Christi et species sacramentales ita subtiliter illustrat disp.
6 n. 19: ,Existimo hanc continentiam corporis Christi sub speciebus con-
sistere in primis in actione quadam, qua corpus Christi per potentiam obedien-
tialem activam ut instrumentum elevatum conservat accidentia panis supplendo
concursum et sustentationem panis, non in eodem genere causae, sed in genere
causae efficientis: per hanc enim causalitatem dicitur corpus Christi substare
illis accidentibus; substare, inquam, hcc est, exercere circa illa munus potissi-
mum substantiae, quia cum praecipuum munus substantiae respectu acciden-
tium sit illa sustentare, merito dicitur corpus Christi substare illis accidenti-
bus, quae loco panis sustentat in genere causae efficientis.¹ of. Suarez disp.
17 s. 3: Becanus 17 p. 12 concl. 6. Notat autem quod quumvis habeatur
in eucharistia conversio substantiae in substantiam, unde ratione terminorum
ea dici possit conversio substantialis: definitum tamen non esse, eam fieri
actione sub stantiali, neque ad eam requiri, ut terminus formalis ad quem
de novo producatur. Quod autem attinet panis substantiam, licet ea penitus
cesset, dici tamen nequit annihilari. ,AnnihilatiO‚ inquit s. Thomas
quodl. 5 q. 6 a. l, quendam motum importat. Omnis autem motus denomi-
natur a termino ad quem; unde terminus annihilationis est nihil. Consecratio
autem panis in sacramento eucharistiae non terminatur ad nihil, sed ad corpus
Christi, alioquin non esset dare, quomodo corpus Christi incipiat esse sub
sacramento; non enim incipit ibi esse per motum localem, alioquin desineret
esse in coelo, Relinquitur ergo quod in consecratione panis non est aliqua
annihilatio, sed transubstantiatio panis in corpus Christi.‘

Fatendum tamen est omnes has sententias et explicationes minus placere
Bill ot theologo alioquin sagaci, tum quia a. eae plus minus concedunt anni-
hilari panis vinique substantiam: atqui tenendum est secundum conciliorum
declarationes panis substantiam converti in corpus Christi; conversio excludit
annihilationem, annihilatio conversionem. Ad haec b. in illis explicationibus
habetur tantum quaedam substantiarum successio vel substitutio, neque adest
nexus internus sed tantum externus et accidentalis inter desitionem substan-
tiae panis et positionem corporis Christi. Atqui haec non sufficiunt ad plenam
notionem mirabilis conversionis substantiae in substantiam seu transubstan-
tiationis. Neque c. satis assequimur, qualis sit acti0‚ qua praesens ponitur
corpus Christi: ea enim vel producitur vel adducitur corpus Christi: medium
non datur, sed neutrum defendi potest: neque mysterium consisteret in con-
versione: nam successio vel substitutio nnius substantiae loco alterius non
adeo difficulter intelligitur, sed mysterium lateret in illa positione corporis
Christi sub speciebus panis, Adversantur praeterea d. illi sententiae doctrina
veterum scholae principum, qui unanimiter negant omnem substantiae panis
annihilationem, negant omnem actionem circa corpus Christi primo terminatam,
hinc omnem adductionem vel productionem vel mutationem in ipso inductam.
,Itaque in doctrina veterum transsubstantiatio non est unius substantiae de-
structio et alterius subrogatio per productionis vel adductionis viam3 sed est
una simplex actio, qua Deus, qui ut auctor entis potest in totum ens, imme-
diate mutat in id quod est entitatis in substantia corporis Christi, quidquid
entitatis est in substantia panis, ita ut subjectum patiens non sit ullo modo
Christus, sed solus panis, cujus transit substantia et remanent dimensiones.⁴¹
Quare mysterium transsubstantiationis in eo situm est, ,quod permanentibus

