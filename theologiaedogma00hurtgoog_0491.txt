Non semper cum culpa poena tota remittitur. 481

pro ipsis intercessissent, ut testis est C y p r i a n u s passim in suis epistolis ¹)
etin libello de lapsis3 eademque de causa patres poenitentiam appella-
bant baptismum laboriosum, difficilem, baptismum lacrymarum,
quod scilicet satisfactione magna opus esset ad reconciliationis gratiam
impetrandam. Hinc cum Isidoro hisp. Etymol. VI, 71 docent: ,Poeni-
tentia appellata est, quasi punitentia, eo quod ipse homo in se puniat
poenitendo, quod male admisit ς( vel cum Au gus tin o serm. 20 n. 2: ,Im-
punitum non pote'st esse peccatum, impunitum esse non decet, non oportet,
non est justum. Ergo quia impunitum non debet esse peccatum, puniatur
a te, ne puniaris pro ina« Et serm. 331 n. 12: ,Non sufficit mores in
melius commutare et a factis malis recedere, nisi etiam de his quaefacta
sunt, satisfiat Deo per poenitentiae dolorem, per humilitatis gemitum, per
contriti cordis sacrificium cooperantibus eleemosynis.‘ Merito ergo con-
cilium tridentinum inter actus ad perfectam peccatorum remissionem
consequendam necessarios etiam satisfactionem numerat sess. 14 cc. 2.
3. 8 et can. 4. Quibus de satisfactione 1n genere praemissis quasdam sub-
jiciemus quae huc spectant propositiones

497. Propositio 1. Non semper tota poena simul cum culpa remit-1 ὡ 57ae
titur, sed sublata virtute clavium culpa poenaque aeterna, plerumque ex-
solvenda manet adhuc poena temporalis, Hoc tenendum est contra
protestanteS, secundum quos poenae, quae post dimissam culpam
manent, non sunt vindicativae, sed praeservativae tantum, ne in
posterum peccemus, Assertio est de fide, ut colligitur ex concilii triden-
tini sess. 14 can. 12: ‚Si quis dixerit, totam poenam simul cum culpa
remitti semper a Deo, satisfactionemque poenitentium non esse aliam,
quam fidem, qua apprehendunt Christum pro eis satisfecisse, A. S.‹ Pro-
batur ex factis in S. Scriptura relatis. Ita Moyses et Aaron prohibiti sunt
ingredi terram promissam Num 20, 10 55.; cf. 14, 19 ss,; Deut 32, 49,
profecto non ut a peccato praeservarentur, sed in poenam et vindictam

γ suae diffidentiae. Ita David, obtenta jam venia sui peccati audiit 2 Reg.

12, 14: Verumtamen quoniam blasphemare fecisti inimicos Dei propter ver-
bum (scelus) hoc, filius, qui natus est tibi, morietur. Ipse Adam jam ob-
tenta venia non obtinuit remissionem poenarum temporalium, quas in-
currit, quia comedit de fructu vetito. Praeterea colligitur haec veritas ex
praxi universae antiquitatis quae idcirco tam graves exigebat poeniten-
tias a fidelibus peccatoribus, quod credebat, non eadem facilitate remitti
peccata ante et post baptismum commissa: haec scil. non dimitti, quin

 

¹) cf. ep. 9 n. 2: 40 n. 2. 3: 52 n. 6; 55 n. 12. 13 etc. lmo satisfactionis ne-
cessitas colligitur vel ex sensu generis humani, de quo cf. W e is s Apologie 11 d. 21.
Cf. s. Th omas c. gentes 111, 158.

Hui-ter, Compend. theologiae 111, 11. ed. 31

