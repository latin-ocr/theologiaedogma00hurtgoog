De concilio illiberitano. 439

2. Provocant ad epist. 2 cleri romani ad cyprianum et ad ep. Cy-
priani 52 ad Anton. n. 6, in quibus fit mentio temperamenti statuti in
causa lapsorum ‚ut nec in totum spes communicationis et pacis lapsis dene-
garetur, ne plus desperatione deficerent, et eo, quod sibi Ecclesia clauderetur,
secuti seculum gentiliter viverent: nec tamen rursus censura evangelica sol-
veretur, ut ad communicationem temere prosilirent, sed traheretur diu poeni-
tentia‘ etc. Atqui hoc temperamentum fuit decretum medium inter nimium
rigorem, quo lapsis omnis, denegabatur venia, et nimis facilem indulgentiam.
Ergo, inferunt, exstitit quondam praxis denegandi lapsis pacem. — Verum
ipse Cyprianus diserte in eadem ep. n. 21 ss, testatur, ejusmodi praxim
rigidam nunquam in universa Ecclesia viguisse, nec potuisse vigere, sed esse
quorundam obstinatorum etc. (n. 451); clerus romanus profitetur, se nihil
innovare: innovasset vero quam maxime pristinam disciplinam, si tam horren-
dus prius viguisset rigor. Quare illud temperamentum non est necessario re-
ferendum ad quandam rigidiorem Ecclesiae praxim, quae prius viguerit: sed
vel significare potest quod cunque placitum, statutum, quo dirimatur, de-
cidatur lapsorum causa; vel refertur ad duas extremas factiones schismaticae,
quae tunc Ecclesiam turbabant: quarum una crudeliter nimis pacem lapsis
negabat, altera nimis temere et inconsiderate lapsiS, licet congruam nondum
egissent poenitentiam, pacem dabat.

3. Provocant ad canones conc. illiberitani (probabiliter c. a. 306),
in quibus passim peccatoribus gravium criminum reis negatur vel in fine vitae
communio, Atqui nomine communioniS, inquiunt hi theologi, designatur
reconciliatio, Ergo denegabatur quibusdam peccatis omnis venia. Verum
nomine communionis intelligi debet eucharistia3 dicitur enim can. 3 et 78
dominica; can. 7 6 laica; dicuntur quidam peccatores ab ea debere se ab·
stinere can. 50 et 61, arceri can. 30. 40. 67. 78; reconciliari communioni
can. 793 quam etiam diaconi dare possunt can. 32. Quare concedi potest,
illis canonibus negari quidem quibusdam peccatoribus viatic um: inde tamen
non sequitur denegatam fuisse etiam absolutionem. Quae praxis ut rite intel-
ligatur et plures difficultates solvantur, haec notentur: a. communionem ec-
clesiasticam pluribus contineri bonis, ut participatione publicarum precum,
jure interveniendi synaxi, in ea faciendi oblationem, jure ad suffragia, in pri-
mis eucharistiae participatione. Atqui b. propter quaedam peccata gravia om-
nibus hisce bonis et juribus privabantur fideles ac gradatim tantum in
eorum usum restituebantur: unde ortae sunt variae (penes plures ecclesias
orientis quatuor) poenitentium stationes seu ordines ¹). Duplex autem (3. recon-
ciliatio distinguatur: altera imperf e ct a , quae continebatur absolutione a
peccatis, negata adhuc plena communione et eucharistia, qua ea consumma-
batur3 altera perfecta, qua omnia bona et jura communionis ecclesiasti-
cae restituebantur, qnae dicebatur κοινωνία μετὰ προσφορᾶς, τέλειον, absolu-
tissima reconciliatiO, μέθεξις ἁγιασμῶν, reconciliatio altaris, legitima communio,
communio et pax simpliciter, quae complectebatur indulgentiam plenariam.

 

¹) cf. de stationum origine, numero etc. F ιι n k Kirchengesch. Abhandl. und
Untersuchungen n. 7., ubi ostendit eas coepisse ineunte sec. 4. in Oriente, neque apud
omnes ecclesias Orientis viguisse, sed praesertim in Asia minori; in Occidente
distributionem poenitentium in quatuor stationes fuisse ignotam: in Oriente vero
non diu fuisse servatam, post Nectarii factum (cf, infra n. 491') fere evanuisse.

