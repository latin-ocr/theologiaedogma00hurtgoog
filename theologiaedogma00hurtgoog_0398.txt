386 Tract. IX. de sacrificio missae. Th. CCXXXIV. Rationes congruentiae

esse celebrationem eucharistiae, cum de nullo alio ritu controversia ulla sit.
Rationes autem congruentiae hae sunt:

l. Religionis est Deum colere. Religionis ergo perfectissimae est, Deum
perfectissime colere. Atqui cultus perfectissimus est vel natura duce per sa-
crificia. Ergo religio perfectissima i. e. christiana cultu non carebit sacrificiali.

2. Paulo secus eadem ratio cum Bellarmino VI, 20 proponi potest:
,Tanta est conjunctio inter legem seu religionem et sacrificium externum ac
proprie dictum, ut omnino necesse sit, aut legem et religionem vere et pro·
prie in Ecclesia Christi non reperiri, aut sacrificium quoque externum et pro-
prie dictum in Christi Ecclesia reperiri. Nullum est autem, si missam tollas
Est igitur missa sacrificium externum et proprie dictum! Hunc vero nexum
testantur divinae literae, ex quibus liquet, Dei cultum et sacrificia esse coaeva3
illo florente vel collabente viguisse vel defecisse etiam sacrificiorum usum:
ideoque apud omnes gentes, apud quas religionis reperitur vestigium, sacri-
ficia quoque reperiuntur. Neque mirum cum praeter sacrificium nullus sit
actus cultus externi, qui ita Deo sit propriuS‚ ut non aliis etiam (quamvis alia
intentione) exhibeatur: improbabile vero est, in religione omnium perfectis-
sima Deum carere cultu externo exclusive ipsi proprio, Sane cultum exclusive
proprium exigit summa Dei majestas nulli creaturae communiS, ne errori prae·
beatur occasi0‚ nullum esse essentiale discrimen inter ipsum et creaturas, si
non cultu sallem aliquo incommunicabili honoretur: nam recta ratio cultus ex·
terni in hoc consistit, ut per exteriores reverentiae testificationes unumquem-
que in suo veluti gradu collocemus, ,Hoc etiam videmus, inquit ad rem ε.
Thomas 2. 2 q. 85 a. 2, in omni republica observari, quod summum recto-
rem aliquo signo singulari honorant, quod cuicunque alteri deferretur, esset
crimen laesae majestatis.⁴1 Quod argumentum bene urget Petrus ven. tr.
contra Petrobrusianos (Migne 189, 789 ss), qui inter alia (p. 7 93) ita dis·
serit: ,Mirum valde si praecipuus, ut jam dictum est, deitatis cultus Deo
nostro tempore non defertur, qui omni ante nostra tempora tempore, summo
studi0, sollicita devotione frequentabatur. Mirum si christiani a sacrificiis uni
Deo offerendis arcentur, cum patriarchae, prophetae, judaei, gentiles fideles
ab ipso Deo ipsi Deo sacrificare cogantur. Mirum nunc primum de mundo
divina auferri sacrificia, cum nunquam mundus in retroactis generationibus
suis absque sacrificiorum sacris fuerit. Nam nec in profundis ignorantiae et
nequitiae suae tenebris ita a Deo periit, ut non haberet aliquOS, etsi paucoS,
qui et per justitiam Deum colerent et per sacrificia eum se colere demonstra-
rent. At nunc si novam vestram doctrinam mundus exaudiat, faciet quod nun·
quam fecerat . . . Erit his temporibus gratiae, quod nunquam fuit nec tempore
irae, ut christianis Deo sacrificare cessantibuS, cultus, qui semper in mundo
fuerat, omnino de mundo pereat, et qui Deum ritu suo colens Deo esse sub·
ditus probatur, cultum ejus abjiciens absque aliquo Deo prorsus esse videatur.‘

3. Analogia cum synagoga in Ecclesia sacrificium aliquod exigit: nam
synagoga fuit Ecclesiae typus: ergo cultui per sacrificia cultus sane perfectior
per aliquod saltem sacrificium in Ecclesia respondebit: neque enim Christus
omnia abrogavit, quae in synagoga servabantur, imo plura perfecit, ut prae·
cepta moralia, nominatim vero sacramenta. Haud improbabile igitur est, quod
perfecerit sacrificia substituto meliori: eoque magis quod praecipuae causae,
propter quas populus hebraicus habuit sacrificia, valeant et pro christianis:
nam et hi constituunt Ecclesiam visibilem: Deum cultu visibili (cf. Thomu s

