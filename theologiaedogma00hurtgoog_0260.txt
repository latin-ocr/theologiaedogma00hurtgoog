248 Tr. IX. de saci-amentia. Verba in sacr. adhibita sunt consecratoria.

titulum exigitivum gratiae, haec distinctio maximi est momenti. Hinc scribit
Billot in schol. ad th. 6: ,De re et sacramento pauca admodum habent mo-
derni. Vix tamen in praesenti materia aliquid reperieS, quod majus momen·
tum habeat et magis necessariam lucem afferat plerisque obscuritatibus passim
inibi occurrentibus.‘ Cf. Lugo disp. 2 sect. 8; Schee ben, Mysterien des
Christenthums g 83.

282. Scholion II. Adversus protestantes tenendum est, in sacra-
mentis verba, quae rationem habent formae, non esse concionatoria, sed co n -
secratoria. Et sane protestantium opinio falso innititur supposito. Ideo
enim opinantur, verba sacramentalia esse concionatoria, quod sacramenta unice
referantur ad excitandam roborandamque fidem sintque adminicula praedi-
cationis verbi divini: quod falsum esse demonstravimus th. 208. seq. Deinde
falsitas hujus asserti evidens est ex paedobaptismO, ex praxi administrandi
sacramenta etiam surdiS, coecis, sensibus destitutis; ex rata sententia, haere-
ticorum quoque valere baptismum etc. Verba vero sacramentalia esse conse-
cratoria, passim testantur patreS. ³,Deus adest, inquit Augustinus de bapt.
1. 6 c. 25, evangelicis verbis suia, sine quibus baptismus Christi consecrari
non potest: et ipse sanctificat sacramentum suum! — Ambrosius de sacr.
1. 4 c. 4: ,Ubi accessit consecratio, de pane fit corpus Christi· -- cyrillus
hieros cat. 3 n. 3: ,Aqua simplex sancti Spiritus, Christi et Patris invocatio·
nem percipiens vim sanctificationis consequitur.‘ In Scriptura vere, cum
mentio fit verborum, quibus sacramenta conficiuntur, ut l. Cor. 10, 16; Act.
22, 16; Matth. 28, 19 etc„ ea exhibentur qua benedictio, invocatio, oratio.
Atqui benedictioniS‚ orationis, invocationis est consecrare. Ceterum id patet
vel ex sacramentorum administratione. Si enim ad sacramenti valorem requi·
ritur verbum, idque non est concionale sive institutio aliqua: reliquum est, ut
sit vel verbum invocationis vel verbum determinans elementum materiale in-
determinatum ad esse sacramentale, hinc consecrans, secundum illud Au -
gustini in Joan. tr. 80 n. 3: „Verbo baptismus consecratur. Detrahe verbum
et quid est aqua, nisi aqua? accedit verbum ad elementum et fit sacramentum.‘
Hinc de bapt. V, 20: ,Quomodo, inquit, homicidam exaudit (Deus) depre-
cantem vel supra aquam baptismi, vel super oleum, vel super eucharistiam vel
super capita eorum, quibus manus imponitur?‘ —- Quod ita etiam expressit
Hugo a S. Victore de sacr. leg. nat. et scr. (Mig. 176, 35): ,Sacramenta
gratiae per invocationem Trinitatis sanctificationem in se suscipiunt, ac deinde
sanctificationem conferunt, ut sint ex sanctificatione sanctificantia< Accedunt
monumenta antiquitatis, quae in sacramentorum administratione verba exhibent
consecrationis, invocationis, benedictionis, orationis.

283. Frustra protestantes pro suo errore provocant ad s. Augustinum,
praesertim ad ejus tract. 80 in Joan. Nam a. s. doctor admisit baptismum
infantium, in quo inepte somniatur de verbo concionali; admisit baptismum
ab haereticis collatum, in quo verbum concionale esset plane noxium3 urget
catechumenos sane jam credentes ad baptismi susceptionem. b. Ipse l. c. totus
est in eo, ut ostendat occasione verborum Christi: Jam vos 'nundi estis propter
verbum, quod locutus sum vobis J0. 15, 3, mundationem omnem immediate vel
mediate a verbo oriri: hinc loquitur modo de verbo concionali, modo de sacra-
mentali, quod utrumque mundat, aliter tamen atque aliter: illud mediate, hoc
immediate. Cum vero c. quaerit n. 3: ,Unde ista tanta virtus aquae, ut corpus

