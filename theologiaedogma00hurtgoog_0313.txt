probatur verbis promissionis Joan. Vl. 301

Petrus verbis v. 69: Domine ad quem ibimus? verba vitae aeternae habes.
Et nos credidimus et coqnovimuS, quia tu es Christus Filius Dei.

4. confirmatur illatio nostra solemni patrum suffragiO, inter quos
eminent Cyrillus alex„ Chrysostomus in commentariis ad h. l. et
Hilarius pict, qui ita de Trinit. VIII, 14 disserit:

,Quae sunt scripta legamus, et quae legerimus intelligamus: et tum per-
fectae fidei officio fungemur. De naturali etenim in nobis Christi veritate,
quae dicimus, nisi ab eo didicerimus, stulte ac impie dicimus. Ipse enim ait:
Caro mea vere est esca etc. 6, 56. De veritate carnis et sanguinis non relictus
est ambigendi locus. Nunc enim et ipsius Domini professione et fide nostra
vere caro est et vere sanguis est. Et haec accepta atque hausta id efficiunt, ut
et nos in Christo et Christus in nobis sit. Anne hoc veritas non est? Contingat
plane his verum non esse, qui Christum J. verum Deum esse denegant. Est
ergo in nobis ipse per carnem et sumus in e0, dum secum hoc, quod nos su-
mus, in Deo est.‘ Et n. ,16 occasione verborum Joan. 6, 58 scribit: ,Vivit
ergo per Patrem, et quomodo per Patrem vivit, eodem modo nos per carnem
ejus vivimus . . . Haec ergo vitae nostrae causa est, quod in nobis carnalibus
manentem per carnem Christum habemus, victuris nobis per eum ea condi·
tione, qua vivit ille per Patrem. Si ergo nos naturaliter secundum carnem per eum
vivimus i. e. naturam suae carnis adepti, quomodo non naturaliter secundum
Spiritum in se Patrem habeat, quo vivat ipse per Patrem?‘ Hujus testimonii
vim pluribus illustrat Guitmundus III, 13 ss. (opusc. XXXVIII, 132 ss).

Neque opponatur quorundam patrum sive interpretum veterum dissen-
sus, nam a. ex prioribus sex seculis nullus adduci potest pater, qui haec verba
(v. 52—59) non intellexerit de eucharistia3 vel si ea interpretatus sit de
Christo pane per fidem, non intellexerit quoque de eucharistia. Insuper l). conc.
ephesinum et nicaenum 11. (Hard. Ι, 1290; IV, 370) ea de eucharistia
acceperunt. Nonnisi (3. occasione haeresis calixtinorum (sec. XV.), qui conten·
derunt sumptionem eucharistiae sub utraque specie necessariam esse ad sa·
lutem, theologi nonnulli verba Christi interpretati sunt sensu metaphorico, ut
adversariis praecipuum pro suo errore eriperent argumentum (6, 54): proinde
non tam propter rationes exegeti cas , quam propter dogmaticas, Ceterum
d. multi doctique protestantium interpretes ut Ο lshausen, Koestlin,
Delitzsch, Keil etc. nobiscum verba Christi de eucharistia intelligunt3 qui
vero dissentiunt, ideo nolunt ea intelligere de eucharistia, ne dogma catholi-
cum admittere teneantur.

336. Scholion. Exceptionibus satisfit. -- Contra hanc verborum Christi
explicationem nihil alicujus momenti opponere possunt protestantes. Potior
exceptio petitur ex v, 64: Spiritus est, qui vivificat, earo non prodest quidquam .·
verba, quae eqo locutus sum vobis, spiritus et vita sunt. — Verum probari ne-
quit, nomine carnis designari sensum proprium, nomine spiritua figu-
ratum et improprium. Nam ,certissima regula est, inquit Mald onatus ,
nullam habens exceptionem, quotiescunque in ss. literis nomen carnis opponi-
tur nomini spiritus aut alteri idem valenti, illud non accipi pro natura carnia,
sed pro infirmitate et culpa, quae nascitur ex humana carne.‘ Of. Rom. 8, 1 ss.
Quare hujus loci sensus est: Verba haec non carnaliter i. e. secundum natu-
ralem, infirmam sensibusque addictam intelligentiam esse explicanda3 anima-

