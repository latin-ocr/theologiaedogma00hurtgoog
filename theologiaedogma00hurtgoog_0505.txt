poenitentiae. 49 5

baptismi tui clavesque regni coelorum in a. Ecclesia tua, ut nec de illis despe-
randum sit‘ etc. —- Ambrosius de poenit. Ι, 8; ep. 41 n. 42 belle: ,Unde
suam mundaret (pharisaeus Luc. 7, 44) conscientiam, qui aquam non susce-
perat Christi? Ecclesia autem et aquam habet et lacrymae, aquam baptismi
et lacrymas poenitentiae3‘ et aliis patribus praetermissis s. Hieronymus
dial. 1 adv. pelag. n. 33 docet peccata redimi i. e. remitti ,sanguine Salvatoris
aut in domo baptismatis aut in poenitentia, quae imitatur baptismatis gratiam
per ineffabilem clementiam Salvatoris. ‘ Et l. 2 n. ’ἵ : , Quod autem scriptum est:
,Et sanguis Jesu Filii ejus mundat nos ab omni peccato (l. Joan. l, 7), tam
in confessione baptismatis, quam in clementia poenitudinis accipiendum est.‘

Quare c. poenitentiae administrationem non minus quam baptismi
Ecclesiae ministris concreditam censebant: ut patet evidenter ex disputa-
tione cum montanistis et novatianis,

Hinc peccatores hortatur Augustinus serm. 351 n. 9: ,Quisquis ergo
post baptismum aliquorum pristinorum malorum opere obligatus tenetur, us-
que adeone sibi inimicus est, ut adhuc dubitet vitam mutare, cum tempus est,
cum ita peccat et vivit? . . . Implicatus igitur tam mortiferorum vinculis pec-
catorum detrectat aut differt aut dubitat confugere ad ipsas claves Ecclesiae,
quibus solvatur in terra ut sit solutus in coe10, et audet sibi post hanc vitam,
quia tantum christianus dicitur salutem aliquam polliceri? . . . Judicet ergo
se ipsum homo . . . veniat ad antistiteS, per quos illi in Ecclesia claves mini-
strantur, et tamquam bonus jam incipiens esse filius . . . a praepositis sacra-
mentorum accipiat satisfactionis suae modum« cf. alia n. 438². 477.

d. Hinc exhibent patres ministros Ecclesiae duplici} divinitus in-
structos munere remittendi peccata, baptismo scil. et reconciliatione.

Quod quidem evidenter ex dictis sequitur, sed aliis quoque effatis com-
probatur. Ita s. Pacianus ep. 1 n. 6: ,Solus hoc (ignoscere poenitenti),
inquieS, Deus poterit. Verum est: sed et quod per sacerdotes suos facit, ipsius
potestas est. Nam quid est illud, quod apostolis dicit: Quae liyaveritis in
terris etc.? Cur hoc, si ligare hominibus ac solvere non licebat? An tantum
hoc solis apostolis licet? Ergo et baptizare solis licet, et Spiritum s. dare solis
et solis gentium peccata purgare: quia totum hoc non aliis quam apostolis
imperatum est . . . Si ergo et lavacri et chrismatis potestas, majorum et longe
charismatum ad episcopos inde descendit, et ligandi quoque jus adfuit atque
solvendi etc.‘ -- Praeclarissima vero sunt verba chrysostomi de hac po-
testate, quam praeter jus baptizandi habent sacerdotes, de sacerd. 111, 5. 6:
‚ (Sacerdotes) qui terram incolunt in eaque commorantur, ad ea quae in coelis
sunt dispensanda commissi sunt, potestatemque acceperunt, quam neque an-
gelis neque archangelis dedii· Deus, Neque enim illis dictum est: Quaecunque
liyaveritis etc. Habent quidem ii, qui in terra imperant potestatem ligandi,
verum corpora solum: hoc autem vinculum ipsam attingit animam coelosque
transcendit: ac quaecunque inferne sacerdotes faciunt, eadem Deus superne

⁷ confirmat, servorumque sententiam ipse Dominus ratam facit. Quid enim aliud

illis dedit, quam omnem coelestium potestatem ⁴? Nam quorum, inquit, peccata
remiseritis etc. Quae major hac potestas fuerit? Omne judicium dedit Pater
Filio (J0. 5, 22); videoque ipsum omne ipsis traditum a Filio esse . . . Insania
manifesta est tantum principatum despicere, sine quo neque salutem neque

