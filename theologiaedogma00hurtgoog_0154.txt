142 Tract. vm. de justificatione. Th. CCI. Justificamur gratia inhaer.

communicatur gratia ipsam naturam sanans eique inhaerens et consti-
tuimur subjective justi, non solum per imputationem.

,Perabsurdum est, inquit ad rem Cyl-illus alex. Glaphyr. l. 1 in Gen.
(Migne 69, 30), ut Adam, terrenum hominem, vim maledictionis veluti
quandam haereditatem naturalem ad totum humanum genus posse transmit-
tere arbitremur: Emmanuelem vere, qui de coelo est Deusque suapte natura
et nobis similis esse voluit secundusque Adam factus est, non tantum roboris
habuisse existimemuS, ut illos, qui ejus familiaritatem per fidem adepti sunt,
suae vitae participes efficere possit.‘ — Similia habent Augustinus op.
imperf. 11, 101 et 2033 Bernardus ep. 190 seu tr. de erroribus Abaelardi
n. 16: ,An peccatum in semine peccatoris, et non justitia in Christi sanguine?
. . . Nec patitur ratio aequitatis, ut ex aequo contendant, sed vincat necesse

est spiritus carnem, et sit efficacior causa, cujus potior est natura: quo plus
videlicet prosit generatio secunda, quam prima nocuerit.‘ Suarez VII, 7.

3. Praeterea s. Scriptura testatur, Christum venisse hunc in mun-
dum, ut nos redderet sanctos, immaculatos, justos Eph. 1, 43 5, 253 Tit.
2, 5 etc. Atqui finem suum non esset assecutus et a scopo aberrasset, si
impii non reapse justi, sed specie tantum et imputatione justi redderen-
tur, illisque fere applicare liceret illud Matth. 7, 15: Veniunt ad vos in
vestimentis ovium, intrinsecus autem sunt lupi rapaces,

4. Haec opinio insuper philosophice est absurda. Res enim duplici
praedita forma opposita, altera interna et inhaerente, altera externa, de-
nominatur potius a forma interna, quam ab externa. Hinc Aethiops licet
veste indutus alba, non vocabitur· albuS, sed nigris accensebitur. Atqui
peccatori, cui imputatur tantum justitia Christi, inest forma inhaerens
injustitiae. Quare justificatus potius dicendus esset injustus quam justuS,
quod adversatur sensui totius christiani nominis. Ad haec

5. juxta hanc theoriam omnes justificati ex aequo sunt justi, eadem
enim justitia Christi ipsis imputatum neque infantes possunt justificari,
cum fide nequeant Christi apprehendere justitiam sibi imputandam: quod
utrumque adversatur sensui christiano,

6. Denique huc spectant omnia, quibus in th. 202 probabimus gra-
tiam sanctificantem sormam esse et qualitatem animae inhaerentem.

166. Scholion. Exceptionibus satisfit. — Provocant protestantes pro
suo errore de Justitia imputata ad haec Scripturas effata: l. Factus est nobis
(J . Christus) sapientia a Deo et justitia et sanctificatio et redemptio 1. Cor. 1, 30.
Resp. dish: formaliter imputatione, nego; meritorie quatenus justitiam
inhaerentem nobis promeruit, et efficienter, conc„ quo sensu Deus saepe
dicitur fortitudo, salus nostra, et ipse Christus hic redemptiO. — 2. Eum, qui
non noverat peccatum, pro nobis peccatum fecit, ut nos efficeremur justitia Dea·
in ipso 2. Cor. 5, 21. Sensus non est, Christum factum esse pro nobis pecca·
tum imputatione, ut supponunt adversarii, sed eum factum esse victimam pro
peccatis nostris, pro significatione sat vulgata nominis peccati: nos autem effi·

