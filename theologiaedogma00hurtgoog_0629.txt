est secundum rationem. 619

1. Bene consulta ratio nullam in eo deprehendit pugnam, quod Deus
praestituerit certum tempus, v. g. tempus praesentis vitae, quo elapso pec-
catoribus nulla spes sit reliqua veniae obtinendae. ld enim consuetum
est vel principibus humanis, qui absque ulla injustitia reis in carcere con-
stitutis, etsi sincere poenitentibus, veniam dare non solent. Imo cum sanae
rationis principiis apprime congruit, ut qui sunt limites praesentis vitae,
hi quoque censeantur limites consequendae veniae. Hoc enim vel semel
negato omnis scopus et momentum praesentis vitae evanescet, zelus apo-
stolicus exstinguetur, statui amplius nequit necessitas sive ingressus in
Ecclesiam, sive susceptionis quorundam sacramentorum ad obtinendam
salutem. Praeterea si Deus semper parceret vel teneretur parcere, hoc ipso
peccatores ad peccandum eique illudendum efficaciter provocarentur, cum
scirent, Deum sibi tandem aliquando post scelera maxima debere esse
propitium et concedere coelestem beatitutinem. Ergo vel ipsum praesen-
tis vitae momentum Deique majestas exigit poenarum aeternitatem. ·

2. Dedecet Deum ejusmodi legum sancti0, quae vix aliquam faciat in
hominem impressionem. Atqui talis est poena duratione finita, quae prae
indefinita beatitudine, quae eam ex hypothesi adversariorum consequetur,
haberi potest puncti instar prae linea indefinite excurrente atque vix con-
sideratione digna. Quare Hieronymus in Jonae 3: ,Evertit penitus,
inquit, hoc dogma (Origeni tributum) timorem Dei, dum homines facile
labuntur ad vitia, putantes etiam diabolum, qui auctor est et peccatorum
omnium fons, acta poenitentia posse salvari ¹).‘ Et sane si fides in poe-
narum aeternitatem homines vix deterret a peccando, quid fieret hac
veritate sublata?

3. Sana ratio probat et exigit, ut sicut is, qui in ordine physico me-
dia non adhibet, finem non assequatur: ita et qui in ordine morali sponte
sua spernit viam. quae ad finem felicitate perpetua comprehensum ducit,
illum non attingat (cf. n. 649 ⁴). Atqui cum ejusmodi providentia cohaeret
,pro male ad mortem usque agentibus finis felicitatisque amissio, hinc
summa perennisque miseria.. et quia culpabilis, conditio poenalis perpetua.

4. Quod si poenae nequeunt esse aeternae, incarnatio non fuisset
necessaria. Ad quid enim tot Christi dolores et passiones, si his non ob-

 

1) Egregie s. Bonaventura de eodem errore in 4. dist. 44 p. 2 a. 1 q. 1
censet: „Qui tanto est immanior, quanto videtur ecoe mitior et misericordior, pro
eo qnod divinam justitiam blasphemat, dum eam diminuit, dum tantum dat mi·
zericordiae, quod non relinquit locum justitiae. Secundo vero quia opem nostram
evacuat. Si enim Scriptura supplicium peccatoribus comminatur non secundum
veritatem, sed ut deterreat: quid causae est, cur etiam non intelligamus, praemia
non promittere secundum veritatem, sed ut ad opus justitiae alliciat? Ac per hoc
<Scriptura tota ct fides nostra vana et vacua et frivola poterit judicat-L* cf. Thomas
comp. theol. c. 183; c. gentes 111, 144. Hettinger Apologie des Christenth. t. 2
ῃ. 2 disp. 153 B alme a, Briefe an einen Zweifler ep. 3.

