De vocationis gratia. 79

84. Scholion 11. De vocationis qratia. — Cum non desint, qui videsn-
tur affirmare, illi, qui vocationis gratiam neglexerit, jam subtrahi divinitus
omne salutis subsidium: ea paucis complectemur, quae hac de re atque gene·
ratim de vocationis gratia tenenda censemus.

’ l. Omnino tenendum est, esse aliquam gratiam vocationis, qua scil. quis
non solum ad fidem et salutem, ad perfectionem in genere divinitus vocetur:
sed et ad certum vitae statum: quae gratia initium et fundamentum sit seriei
auxiliorum specialium pro determinato illo vivendi genere ad satisfaciendum
illius muneribus et officiis, et ad facilius consequendam salutem et perfectionem
qnam in alio statu. Hoc colligitur a. ex verbis Christi J0. 15, 16: Non vos
me eleyistis, sed eqo eleqi vos etc.; Matth. 19, 11: Non omnes capiunt verbum
istud (de continentia), sed quibus datum est; b. ex consensu ascetarum, qui
regulas tradunt dignoscendae vocationis; c. ex sensu fidelium de salute sua
sollicitorum, qui sedulo impensaque de vocatione sua cogitant; d. ex tot mo-
nitis et consiliis fundatorum ordinum et episcoporum ad probandam et diju-
dicandam novitiorum et clericorum vocationem3 e. ex conscientia plurimorum,
qui se ita ad certum vitae genus divinitus impulsos tractosque sentiunt, ut se
reos contemptus vel saltem negligentiae gratiae magnae judicarent, imo im-
morigeros Deo futuros, si illi impulsui seu vocationi non obsequerentur, se-
cundum illa Pauli 1. Cor. 9, 16: Nam si evanyelizaverO, non est mihi yloria,
necessitas enim mihi incumbit: vae enim mihi est, si non evanqelizavem.

2. Per se patet ιι. negligere certam vocationis gratiam, utpote oon-
gruam hominis ingenio et conditioni matricemque seriei gratiarum ad finem
vitae usque, rem esse periculi plenam. Et sane b. si temerarium est, imo no·
xinm, viri prudentis consilium in negotio magni momenti spernere, quanto
magis negligere consilium Dei gratia vocationis oblatum in negotio salutis.
Deinde c. qui gratiae vocationis cor pulsanti saepius resistit, indurationis oon-
trahit habitum, quo nihil periculosius et quo contracto gratiae illae minores,
quas loco gratiae vocationis rejectae consequetur, magis adhuc inefficaces re·
manebunt: quae est ratio, quare ascetae tam graviter judicent de salutis dif—
ficultate hominis repellentis gratiam vocationis.

3. Nunquam tamen licet affirmare, homini, qui eam neglexerit, subtrahi
gratias ad salutem sufficientes (quamdiu vixerit), alioquin illi status religiosus,
sacerdotalis etc. non esset de consilio, sed de praecepto (nam id adulto
necessarium est saltem de praecepto, sine quo salus obtineri nequit): quod
tamen nemo affirmabit; falsumque esset axioma: Si non es vocatus, sac, ut
voceris3 salsaque th. 189. Continget illi scil. quod Esau, qui spretis primo-
genitis (Gen. 25, 31 ss.)‚ sibi tantum detraxit de hereditate, ut de ipso prae
Jacob Deus dixerit: Esau odio habui Rom. 9, 13.

4. Tenendum videtur gratiam vocationis gratiam esse specialem , non
omnibus communem: nam a. gratia vocationis dicitur non respectu cujuscun-
que status, status communia, sed respectu status altioris perfectionis; quis
autem dicet, omnes homines vocatos esse ad statum altiorem? tunc enim hic
ipse status esset status communis. Quod si quis censeat, etiam in statu com-
muni dari vocationem ad determinatum vitae genus, ea non videtur distincta
a dictamine sanae rationis et prudentiae illutratae fide (cujus est hominum
vitam dirigere, nam justus ex fide vivit Rom. 1, 17), vel saltem ejusmodi vo-
catio non omnibus datur. Cui assertioni b. videtur favere experientia, cum
plures bonae voluntatis et sincero desiderio faciendi Dei voluntatem praediti

