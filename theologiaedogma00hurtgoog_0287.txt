paedobaptismi. ‘2 75

salutis possibilitate. c. Circumcisio est figura baptismatis: atqui infantes
valide circumcidebantur: valide igitur et baptismus conferetur parvulis.

3. Validissime confirmatur haec veritas traditione et theoretica
et practica, eaque adeo splendida, ut protestantes coacti fuerint paedoba-
ptismum retinere, licet hac praxi dupliciter sibi contradicerent: primo
quod illum retinuerint innixi traditione, quam alioquin contemnunt: de-
inde, quod eum eatenus tantum utilem et necessarium censere possint,
quatenus ipsi adscribunt aliquam virtutem ex opere operatO, quam alio-
quin exhorrent„ Ecclesiae autem traditio maxime elucet ex controversia
, cum pelagianis: argumentum enim fere praecipuum maximeque effi-
cax adversus illos pro peccato originali petebatur ex paedobaptismo; ne-
que unquam ausi sunt pelagiani de hujus sive valore sive utilitate dubitare
timentes fidelium reprehensionem matrumque christianarum contradictio-
nem (t. ΙΙ. n. 371). Quare concilium milevitanum et dein carthagi-
nense anathema dicit can. 2 illi, ,quicunque parvulos recentes ab uteris
matrum baptizandos negat.‘

Augustinus de hac praxi testatur serm. 176 n. 2: ,Hoc Ecclesia
semper habuit, semper tenuit, hoc a majorum fide percepit: hoc usque in finem
perseveranter custodit< — Sed jam ante Augustinum Ambrosius confi-
denter pronunciat (de Abrabam 11, 81): ,Quia omnis aetas peccato obnoxia,
ideo omnis aetas sacramento idonea.‘ — Ante Ambrosium praeclarissimum de
hac praxi habemus testimonium s, Cypriani cum synodo 66 episcoporum
ita ad Fidum scribentis ep. 63 (ed. n. 16 opusc. XX1)n. 5: ,Porro si etiam gra-
vissimis delictoribus et in Deum multum ante peccantibus», cum postea credi-
derint, remissa peccatorum datur et a baptismo atque a gratia nemo prohi-
betur: quanto magis prohiberi non debet infans, qui recens natus nihil pec-
cavit, nisi quod secundum Adam carnaliter natus contagium mortis antiquae
prima nativitate contraxit? qui ad remissam peccatorum accipiendam hoc ipso
facilius accedit, quod illi remittuntur non propria, sed aliena peccata.‘ Quae
epistola scripta post a. 252 summi momenti est ac fere tota de hoc argumento.
Proposuerat enim Fidus quaestionem, liceatne infantem baptizare intra octa-
vum a nativitate diem. Ratio dubii petebatur a lege circumcisionis, in cujus
locum successit baptismus3 nam infantem non licebat ante octavum diem cir-
cumcidere. -— Ante cyprianum Origenes l. 5 in ep. ad rom. n. 9: ‚Ecclesia
ab apostolis traditionem suscepit etiam parvulis baptismum dare. Sciebant enim
illi, quibus mysteriorum secreta commissa sunt divinorum, quod essent in om·
nibus genuinae sordes peccati, quae per aquam et Spiritum ablui deberent.‘
— Ante Originem jam Irenaeus IV, 22 n. 4: ,Omnes venit per semetipsum
salvare (Christus): omme, inquam, qui per eum renascuntur in Deum, infantes
et parvulos et pueros et juvenes et seniores.‘ — Quare si in divinis literis
dispositiones quaedam ad baptismum rite suscipiendum requiruntur, spectant
ea effata adultos, non infantes, quibus sicut aliena voluntas causa fuit ruinae,
ita aliena voluntas satis est ad salutem. — Hinc s, Augustinus 8. 294
c. 1 1: ,Credit in altero, quia peccavit in altero (cf. t. nn. 105 ¹) 3‘ et s. Ber-
nardus opusc. 10 c. 2 n. 9: ,Non quod vel ipsi (infantes), quando bapti-

18·

