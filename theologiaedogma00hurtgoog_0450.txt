438 Tract. IX. de poenitentia. Exceptionibus satisfit.

5. Denique ejusmodi disciplina plus minusque fuisset laesum sigil-
lum sacramentale. Quare Ecclesia pro sua prudentia lege universali ejus-
modi disciplinam sancire non potuit. Quibus omnibus expensis non nimis
audax videri debet assertiO, quam cl. Palmieri th. 9 ita enunciat: ,Si
Ecclesia veniam negavit idololatriS, moechis, homicidis etiam poeniten-
tibus et quamtumvis poenitentibus, ea vel ab enormi inobedientia erga
Christi legem vel ab errore in fide nequit liberari: atqui id absurdum,‘
ut per se patet. lllud quoque saue absurdum est fingere, ut cum Deus
dicat et juret: Nolo mortem impii (Ez. 33, 11): Ecclesia ejus vicaria et pro
ipso legatione fungens nolit eum absolvere. ,Ergo evidentissime, conclu-
dimus cum Ambrosio de poenit. l. 2 n. 18, Domini praedicatione man·
datum est, etiam gravissimi criminis reis, si ex toto corde et manifesta
confessione peccati poenitentiam gerant, sacramenti coelestis refunden-
dam gratiam.‘

455. Scholion. Exceptionibus satisfit. -- Non diffitemur esse testimonia
aliqua, quae immani illi rigori, quem plures theologi Ecclesiae primorum se-
culorum adscribunt, favere videantur. Provocant adversarii

l. ad Tertullianum, qui in l. de pudic. passim supponit, catholicos
homicidis et lapsis in idololatriam veniam negasse: quocirca eos arguit in·
constantiae et acceptationis personarum, quod adulteris pacem concederent.
Ita enim ex. gr. c. 5 scribit: ,Adsistit idololatra, adsistit homicida, in medio
eorum adsistit moechus: pariter de poenitentiae officio sedent in sacco et ci-
nere inhorrescunt. Eodem fletu gemiscunt, eisdem precibus ambiunt, eisdem
genibus exorant, invocant eandem matrem. Quid agis mollissima et humanis-
sima disciplina?' Aut omnibus eis hoc esse debebis (beati enim pacifici), aut
si non omnibuS, nostra esse. Idololatram quidem et homicidam semel damnas,
moechum vero de medio excipis, idololatrae successorem, homicidiae anteces-
sorem, utriusque collegam. Personae acceptatio est.‘ Cf. cc. 9. 12. 19. 22-
Nonnulli respondent, Tertullianum more haereticorum non sincere exhibere
Ecclesiae praxim, eique adscribere per calumniam disciplinam, quam non pro·
fessa sit. Ita Natalis Alexander diss. 7 in sec. 111. prop. 3; Morinus IX,
19: Binterim Denkwiirdigkeiten t. 5 p. 2 pag. 263. —— Marano praef. ad
op. s. Cypr. ἓ 9 videtur Tertullianus agere non adversus catholicos, sed contra
adversarios ex ipsis montanistis, qui sibi non constantes homicidis et idololo-
latris veniam denegaverint, moechis vero reconciliationem indulserint. lta et
Peters in Katholik 1876.11, 113 ss.

Utraque tamen responsio non videtur sufficiens, Quare dicimus a. Eccle-
siae disciplinam potius discendam esse a Tertulliano catholice, quam ab eo
montanista: potius ex fontibus sinceris, quam ex libro haeretico: l). ostendi
multis documentis, et etiam e Tertulliani l. de poenitentia, quem adhuc catho-
licus scripsit, omnibus criminibus datam fuisse veniam. Fatendum esse c. ut
et exemplis constat, Tertullianum haeresi infectum doctrinam catholicam saepe
male exponere vel interpretari, quo facilius eam impugnet. Hinc (l. probabile
esse, Tertullianum argumentari ex particulari quorundam episcoporum agendi
ratione (n. 451), quam per exaggerationem universae adscribit Ecclesiae.

