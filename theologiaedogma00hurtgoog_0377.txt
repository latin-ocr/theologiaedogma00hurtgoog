de eucharistia regulae. 365

sunt usurpandae formulae, quae quamvis absolute verae, propter abusum
haereticorum redditae sunt suspectae, vel propter non usum sunt novae
et insolitae, vel propter ambiguitatem errori possunt dare occasionem.
Ejusmodi ex. gr. sunt: eucharistiam esse figuram corporis Christi3 corpus
Christi in eucharistia manducari corporaliter, esse et exhiberi spirituali·
ter etc. cf. s. Thomas 3. p. q. 75 a. 8. Praeter hanc regulam genera-
lem speciatim notentur: “

2. Eo ipsc, quod modus tantum exsistendi Christi in eucharistia est
alius, sequitur nomina substantiva et adjectiva, quae ab exsistendi modo prae-
scindunt, 8. aequaliter posse de Christo sive in sacramento sive extra illud
praedicari: ideoque Christum non solum prout extra sacramentum consideratur,
sed eliam in sacramento exsistentem dici posse Deum, hominem, Mediatorem,
omnipotentem etc.: particulas vero et praedicata b. quae modum exsistendi
naturalem respectu loci adsignificant, non rite de ipso deque ejus corpore
praedicari. Quare non licet dicere ipsum in eucharistia stare, jacere, hunc
illumve habere situm. Quod si o. verba significant tantum praesentiam cor-
poris Domini in eucharistia abstrahendo a modo exsistendi in loco, simpliciter
affirmari possunt. Hinc dicere licet, corpus Christi esse, manere, contineri in
eucharistiae sacramenta

3. Spectatis speciebuS, quibus corpus Christi substat a. per accidens qui·
dem, vere tamen minimeque figurate, de ipso verba enunciantur motum localem
significantia. Sane cum eucharistiae sacramentum synthesis quaedam sit cor·
poris sanguinisque Domini et specierum, habitus quidam unionis inter corpus
sanguinemque et species intercedit: habitus quidem accidentaliS, qui potest
conferri analogice cum habitu, qualis obtinet in compositis tum naturalibuS,
tum artificialibus. Atqui talis unio sufficit, ut de corpore Christi accidenta-
liter quidem, vere tamen verba praedicentur motum designantia localem, quae
proprie spectant ad species, Quare sicut moto corpore dici potest, animam
moveri: ita analogice dici poterit, Christi corpus moveri motis speciebuS, af·
ferri, circum ferri etc. Nequeunt vero b. de Christi corpore affirmari ea prae-
dicata, quae de pane affirmantur, quatenus est subjectum inhaesionis et infor-
mationis accidentium. Neque enim ipsum est subjectum, cui species inhaereant3
quocirca dicere vetamur, corpus Christi in eucharistia esse rotundum, album etc.
Adhiberi tamen e. figurate licet de Christi corpore vocabula, quae habitum
relationemque exprimunt ad sensus videndi tangendique, ut patet ex loquendi
ratione patrum, qui passim docent, nos in eucharistia Christum videre, tangere,
deosculari etc. Cum enim de ratione sacramenti sit esse formam visibilem in·
visibilis gratiae, et eucharistia sacramentum sit, in quo corpus Christi subjecti
instar et species se habent instar phaenomenorum, quibus illud se induit et fidei
oculis exhibet et manifestat ut panis coelestis: ideo quae fiunt circa accidentia
panis, praecise ut manifestant praesens (sub forma tamen cibi) Christi corpus,
de hoc enunciantur: et subinde propter rationes polemicas etiam enunciari
debent. Harum enim locutionum sensus est, substantiam, quae accidentibus
subest, ut objectum sunt immediatum visuS, tactus, fractionis, et quae cum
ipsis unum constituit sacramentum, non esse aliam quam ipsum Christi corpus
Hoc sensu Berengarius jussus est profiteri in concilio rom ano a. 1059,
,panem et vinum post consecrationem non solum sacramentum, sed etiam

