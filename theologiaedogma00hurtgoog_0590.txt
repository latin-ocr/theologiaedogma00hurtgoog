580 Tract. IX. de matrimonio. De privilegio paulino.

vota transibit: et in hoc casu intelligimuS, quod ait Apostolus: Si in-
fidelis discedit, discedat: frater enim vel soror non est sanitati subjectus in
hujusmodi . . . Si vero alter fidelium conjugum vel labatur in haeresim
vel transeat ad gentilitatis errorem, non credimuS, quod in hoc casu is,
qui relinquitur, vivente altero possit ad secundas nuptias convolare ¹),
licet in hoc casu maJor appareat contumelia CreatoriS. Nam etsi matri-
monium verum inter infideles exsistat, non esttamen ratum3 inter fideles
autem verum et ratum exsistit.‘ Quod quidem decretum sequentes pon-
tifices confirmarunt. Idcirco Benedictus XIV. pronunciat de syn.
dioec. VI, 4: ,Certum est infidelium conjugium ex privilegio in fidei favo-
rem a Christo Domino concesso et per Apostolum 1. Cor. 7 promulgato
dissolvi.‘

620. Idem pontifex hanc doctrinam accuratius exponit 1. c. et XIII, 21,
cujus expositionis haec sunt praecipua capita: l. Conjugium in infidelitate
contractum legitimum est atque indissolubile. Quod si quis post primum matri·
monium alias ducat uxorea, haec conj ugia sunt invalida et nulla. 2. Solutio
matrimonii in casu proposito non fit auctoritate humana, sed dispensatione
divina ex prIvilegio fidei, et tunc tantum obtinet, si altera pars nolit pacifice
cohabitare. Quod si velit pacifice cohabitare, non solvitur matrimonium.
3. Tunc vero matrimonium dissolvitur, cum pars conversa aliud init matti·
monium; nam parti fideli, non infideli concessum est privilegium. Quare 4. si
pars conversa servaret continentiam et pars altera aliud iniisset matrimonium,
deinde vero baptizaretur, ea teneretur redire ad priorem conjugem. 5. Ante-
quam autem novum ineatur matrimonium, necesse est, ut pars fidelis inter·
pellet alteram, ut de illius repugnantia constet, neque hac in re excusant loci
distantia, difficultates, repugnantiae praesumptio etc. Potest tamen 6. roma-
nus pontifex ab hac dispensare obligatione secundum Gregorium XIII. in
Brevi ,Quoniam saepe contingit‘: qui simul declarat, matrimonium initum
esse validum et nullatenus rescindendum, etiamsi postea innotuerit, conjugem
infidelem juste impeditum non potuisse declarare suam voluntatem, imo ad
fidem esse conversum tempore initi secundi matrimonii. Id autem 7. secun-
dum aliquos (ut Benedictum XIV„ Peri-one etc.) non ex eo oritur, quod
pontifex dissolvat auctoritate sua matrimonia legitima et consummata, sed ex
60, quod jus habeat interpretandi jus divinum, hinc eximendi quandoque ab
interpellatione necessario praemittenda, quando scilicet ea est moraliter im·
possibilis, Verum praeferenda videtur sententia, quae statuit romanum pontificem
pro plenitudine suae potestatis vere dissolvere matrimonium prius in infideli·
tate contractum. Ita censent Gury-Palmieri, Lehmkuhl‚ Bieder·
lack, Pesch aliique. Si enim gravi de causa potest dissolvere matrimonium
christianorum ratum, quod est sacramentum (n. 623): poterit etiam gravi de
causa dissolvere matrimonium infidelium consummatum, quod minus habet
firmitatis. Quibus duo alia adde: Inter nationes scil. christianas praxim inva-
luisse, ut cohabitatio non permittatur cum parte, quae obstinata sectae infideli
v. gr. judaicae adhaereat, quamvis haec protestetur se pacifice velle cohabitare.

 

 

¹) Hoc prorsus illicitum esse decernit conc. trid. sess. 24 can. 5.

