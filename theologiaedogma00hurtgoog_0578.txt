0:- ἵζω

ὼ...

568 Tract. IX. de matrimonio. De polygamia successiva.

12„- ...ιι tau-Am«

sine contradictione affirmaki poterit vel ›fegarL polygamiam esse contra legem,
prout legis nomen vel presse vel 1232ss usurpatur, ao simili modo dicetur vel
justa vel injusta, prout consentiente aut invita priori uxore frequentata sup-
ponatur: itemque honesta vel inhonesta, prout ejus finis est generis humani
multiplicatio aut licentia. Scilicet ut polygamia a crimine violatae legis divi·
nae immunis credatur, tres conditiones omnino requiruntur: ut nulla explicita
lege vetetur, ut uxor expresse vel tacite consentiat, ut finis sit honestus; quod
si una ex his conditionibus desit, si ad libidinem potius quam ad multiplica·
tionem humani generis adhibeatur, si primae uxori afferatur injuria, si ratio
habeatur legis sin minus explicitae, saltem implicitae, tum enim vero eadem

polygamia inhonesta dicitur, contra fas et jus, et contra spiritum legis atque
aliquo vero sensu illegitima.‘

607. V. Denique quamvis polygamia simultanea lege evangelica
sit prohibita, polyqamia successiva i. e. aliud matrimonium defuncto uno
conjuge omnino permissum censeri debet. Doctrinam catholicam bene pro-
posuit et confirmavit s. Augustinus de bono viduit. c. 12: ,De tertiis
et de quartis et de ultra pluribus nuptiis solent homines movere quaesti-

nonem. Unde, ut breviter respondeam, nec ullas nuptias audeo damnare. . .

Quis enim sum, qui putem definiendum² quod nec Apostolum video defi-

nisse. Ait enim, mul-ier alliqata est, quamdiu vir ejus viva.- non dixit, pri·
mus aut secundus aut tertius aut quartus: sed mulier, inquit, alliyata est,
quamdiu vir ejus vivit; si autem mortuus fuerit vir ejus, liberata est, cui
vult nubat, tantum in Domino, Beatior autem erit, si sic permanserit
(1. Cor. 7, 39 s.). Quid huic sententiae, quantum ad hanc rem attinet,
addi vel detrahi possit ignoro . . . Quapropter nec contra humanae vere-
cundiae sensum audeo dicere, ut quoties voluerit, viris mortuis nubat fe-

mina, nec ex meo corde praeter Scripturae s. auctoritatem quotaslibet
nuptias audeo condemnare<

608. Fatendum quidem est, patrea, praesertim graecos, circa nuptias
iteratas rigidius Judicasse, quod plerumque signum sint animi minus conti·
nentis; imo in Oriente jure ecclesias tico videtur fuisse conjugium ultra
tertium invalidum: ideoque in ejusmodi matrimonia acribus invehuntur ver·
bis, reprehendendo potius animum qli-am rem. Hinc Michael Palaeologus
imperator in professione fidei cit. profitetur inter alia: ,De matrimonio vero
tenet (Ecclesia romana), quod nec unus vir plures uxores simul, nec una mu·
lier permittitur habere plures viros Soluto vero legitimo matrimonio per
mortem conjugum alteriuS, secundas et tertias deinde nuptias successive lici-
tas esse dicit3‘ et Eugenius IV. in decreto pro jacobitis: ,Quoniam non-
nullos asseritur quartas nuptias tamquam comdemnatas respuere, ne peccatum,
ubi non est, esse putetur, cum secundum, Apostolum, mortuo vir0, mulier sit
ab eJus lege soluta et nubendi cui vult in Domino habeat facultatem, nec di-
stinguat, mortuo primo vel secundo vel tertio: declaramuS, non solum secun·
das, sed tertias et quartas atque ulteriores, si aliquod canonicum impedimen-
tum non obstat, licite contrahi posse. Commendatiores tamen dicimus, si

ulterius a conjugio abstinentes in castitate permanserint.‘ Cf. Renaudot
Perpetuite l. 6 c. 5.

