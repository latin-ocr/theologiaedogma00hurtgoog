468 Tract. IX. de poenitentia. Thesis CCXLVIII. Confessionis necessitas

occultare, quem nihil fallat, et sine periculo prodas, quod scias jam esse cogni·
tum: confitere magis, ut interveniat pro te Christus, quem advocatum habe·
mus apud Patrem, roget pro te Ecclesia et illacrimet populus, ‘ — Et P acia·
nus pat-aen. ad poenit. n. 6. 8: ,Rogo ergo VOS, fratrae, etiam pro periculo
mec, per illum Dominum, quem occulta non fallunt, desinite vulneratam con-
tegere conscientiam. Prudentes aegri medicos non verentur, ne in occultis
quidem corporum partibus etiam secaturOS, etiam perusturos Peccator erubescet
perpetuam vitam praesenti pudore mercari . . . an sic illi melius est perire?‘

d. Accedunt diserta testimonia et facta luculenta. Ita scribit s, Leo
ep. 148 ad episcopos Campaniae: „Illam etiam contra apostolicam regulam
praesumptionem, quam nuper agnovi a quibusdam illicita usurpatione com-
mitti, modis omnibus constituo submoveri: de poenitentia videlicet, quae ita
a fidelibus postulatur, ut de singulorum peccatorum genere libellis scripta
professio publice recitetur, cum reatus conscientiarum sufficiat solis sacerdo-
tibus indicare confessione secreta« — Cyprianus lapsos n. 29 ita hor-
tatur: ,Confiteantur singuli, quaeso voa, fratres dilectissimi, delictum suum,
dum adhuc qui deliquit in seculo est, dum admitti confessio ejus potest, dum
satisfactio et remissio facta per sacerdotes apud Dominum grata est.‘ — Quare
Theodoretus carpit haer. fab. IV, 10 audianos, ,quod vera peccatu (in
poenitentia) celarent, cum parva peccata et gravia sacerdoti aperienda sint3‘
nam, ut inquit S ozomenus H. E. VII, 16, „in petenda venia peccatum ne·
cessario confiteri oportet.‘ Cf. infra n. 492 S.

Quod facta vero attinet, refert Irenaeus I, 6 et 13 n. 6. 7 de mulieri-
bus a Marco haeresiarcha corruptis: ,Hae saepissime conversae ad Ecclesiam
Dei confessae sunt et secundum corpus exterminatas se ab eo velut cupidine
et inflammatas valde illum se dilexisse3‘ et de ejus discipulis: ,Multas se-
duxerunt mulieres, quae cauterizatas conscientias habentes, quaedam quidem
etiam manifesto exomologesin faciunt: quaedam autem reverentes hoc ipsum,
in silentio sensim semetipsas retrahunt, desperantes a vita Dei: quaedam qui-
dem in totum abscesserunt, quaedam autem inter utrumque dubitant etc.‘ —
De s, Ambrosio narrat Paulinus ejus notarius in ipsius vita n. 39: ,Erat
etiam gaudens cum gaudentibus et fiens cum flentibus, siquidem, quotiescun-
que illi aliquis ob percipiendam poenitentiam lapsus suos confessus esset, ita
flebat, ut et illum flere compelleret: videbatur enim sibi cum jacente jacere.
Causas autem criminum, quae ille confitebatur, nulli nisi Domino soli, apud
quem intercedebat, loquebatur.‘ — Quibus similia legimus in vita S. Hilarii
arelat. ab ejusdem conscripta discipulo c. 13 (Mig. 50, 1233): ‚Quotiescun-
que poenitentiam dedit, saepe die dominico ad eum turba varia confluebat;
volabat ad ejus castigationem quicunque adesse volebat, lacrymarum se imbri-
bus eluebat, coelestibus judiciis territus promissisque succensus tanti gemituS,
tanti fletus astantibus nascebantur, ut vitae praesentis horreret habitaculum.‘
—-· Notanda item sunt, quae Maximus taur. hom. 104 refert de quibusdam
haereticis: ,Praepositi eorum quos presbyteros vocant, dicuntur tale habere
mandatum, ut si quis laicorum fassus fuerit crimen admissum, non dicat illi:
Age poenitentiam, deplora facta tua, defle peccata3 sed dicat: Da tantum mihi
et indulgentur tibi.‘ — In conciliosserman ico I. a. 742 statuitur: Unus-
quisque praefectus (militum) unum presbyterum (secum habeat), qui homini· ·
bus peccata confitentibus judicare et poenitentiam indicare possit : ‘ quae denuo
inculcantur in concilio moguntino a. 813 can. 2.

