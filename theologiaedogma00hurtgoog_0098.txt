86 Tract. VllI. de gratia. Gratia praeparat illustrationibus,

natur.‘ Hoc vero efficitur immissis illustrationibus inspirationibusque
superniS, quas Deus in nobis operatur, quaeque viam sternunt ad actum
deliberatum, qui plurimum e praevia mentis voluntatisque dispositione

pendet.

Praeclare hanc gratiae operationem describit s, Coelestinus 1 supra
n. 89³ et s, Pros p er in resp. ad cap. 6 gall.: ‚Liberum arbitrium nihil esse
vel non esse, perperam dicitur, sedante illuminationem fidei in tenebris illud
et in umbra mortis agere, non recte negatur. Quoniam priusquam a domina-
tione diaboli per Dei gratiam liberetur, in illo profundo jacet, in quod se sua
libertate demersit. Amat ergo languores suos, et pro sanitate habet, quod
aegrotare se nescit: donec prima baec medela conferatur aegroto, ut incipiat
nosse, quod langueat, et possit opem medici desiderare, qua surgat.‘ Et contra
Collat. c. 18 n. 53: ,Liberum arbitrium naturaliter bomini inditum manet in
natura, sed qualitate et conditione mutata per mediatorem Dei et hominum
hominem Christum Jesum, qui ipsam voluntatem ab eo, quod perverse vole-
bat, avertit et in id, quod ei bonum esset velle, convertit: ut delectatione
affecta, fide mundata, spe erecta, caritate accensa liberalem susciperet servi-
tutem et servilem abjiceret libertatem.‘ cf. et infra n. 124. — Neque minus
praeclare Fulgentius ep. 17 n. 41: ,Qua gratia humanum non aufertur
sed sanatur; non adimitur sed corrigitur-3 non removetur sed illuminatur; non
evacuatur, sed adjuvatur atque servatur arbitrium, ut . . . in quo coecus suit
(homo), in eo accipiat lumeu.‘ Quo nil praestantius, Quibus omnibus egregie
gratiae influxus in liberum arbitrium declaratur: qui etiam similitudine aliqua
(utique inadaequata) illustrari potest. Sicut enim qui nocte lucernam accendit,
ut discernere possimus prudenterque eligere inter lapides pretiosos atque
alim, qui nullius sunt pretii, vel nos instruit de pretio objectorum, libertatem
nobis non adimit, non impedit, sed potius juvat; neque medicus sanans aegroti
palatum, cui ex morbi vitio cibi sani desipiebant, ut illi jam sapiant: ita nec
gratia intellectum illustrans et voluntatem corrigens, hominis interimit liber-
tatem, sed potius perficit. cf. de voc. omnium gentium 11, 26.

94. Scholion. Berti opinio refellitur. —- Voluntatis inspirationem con-
sistere in inspiratione solius caritatis, praepostere tuentur j anseniani,
imo et nonnulli theologi catholici, qui ut Berti de theol. disc. IV, ll gra-
tiam ita definiunt, ut sit ,inspiratio dilectioni8‚ ut cognita sancto amore fa-
ciamus.‘ Hoc enim adversatur l. divinis literis, quae et alios actus virtutum
commendant, ut timoris, spei, poenitentiae, qui non necessario nituntur ca-
ritate, nedum sunt jam formaliter caritas, sed ael eam disponunt, et ad quos
certe requiritur gratia voluntatis Adversatur 2. concilio tridentino, quod
sess. 6 cap. 6 gratiae aliorum quoque affectuum et actuum inspirationem ad-
scribit. Adversatur 3. patrum manifestae doctrinae, secundum quam omnis
salutaris motio voluntatis gratiae est tribuenda. Omnem autem bonam salu-
taremque voluntatis motionem secundum ipsos formaliter esse caritatem, is
tantum affirmaverit, qui eos non legerit. Adversatur 4. omni ascesi christia-
nae, totius scholae sensui. quae tam sollicite recenset virtutes a caritate di-
stinctas; ipsi genesi caritati8‚ quae manifesto praesupponit fidem; fides autem
bonam voluntatis motionem scil. credulitatis affectum. Quod si Augustinus
voluntatis gratiam ad caritatis inspirationem videtur revocare, eam ita appellat
vel a. dispositive et finaliter (n. 83⁶), vel b. denominatione desumpta a specie

