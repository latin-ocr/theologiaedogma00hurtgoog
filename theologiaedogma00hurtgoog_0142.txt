130 Tract. VIII. de justificatione. Th. CXC VII. Sola fides non justificat.

lutionis capax est homo, quantumvis laboret ignorantia mysteriorum fidei, et
etiamsi per negligentiam, etiam culpabilem, nesciat mysterium ss. Trinitatis
et incarnationis D. N. J. Christi.‘ Quare statui poterit cum S uarez d. 12 de
fide a. 4 conclusio: ,Dicendum est, fidem explicitam Christi per se loquendo
esse necessariam omnibus et singulis in statu legis evangelicae ad utramque
salutem. Unde etiam dici potest medium necessarium, quamvis non semper
in re, sed vel in re, vel in vot0.‘ Quae videtur etiam sententia s. Thomae
2. 2 q. 2 a. 7 ad 3: ,Si qui tamen salvati fuerunt, quibus revelatio non fuit
facta, non fuerunt salvati absque fide Mediatoris: quia etsi non habuerunt fidem
explicitam, habuerunt tamen fidem implicitam in divina providentia, credentes
Deum esse liberatorem hominum secundum modos sibi placitos et secundum
quod aliquibus veritatem cognoscentibus Spiritus revelasset.‘ Of. de verit.

q. 29 a. 7 ad 7.
147.Thes1s CXCVII. Sola nau mm §asemona

Declamatio. In thesi unum ex erroribus fundamentalibus novatorum
sec. XVI. refellimus Duplici sensu intelligi potest propositi0, sola fides justi·
ficat: affirmative, ita ut affirmetur, inter plures dispositioneS, quae ad
justificationem disponunt, fidem sufficere, quamvis aliae non adsint; vel ex-
clusive, ut significetur, nullam aliam dispositionem ad justificationem con-
ducere excepta fide. Uterque sensus est falsus, Protestantes propositionem
posteriori praesertim sensu tuentur. Contra hunc errorem statuit conc. triden-
tinum sess. 6 c. 9: ,Si quis dixerit, sola fide impium justificari, ita ut intelli-
gat, nihil aliud requiri, quod ad justificationis gratiam consequendam coopere-
tur, et nulla ex parte necesse esse, eum suae voluntatis motu praeparari atque
disponi, A. S.‘ cf. etiam c. 12. 14. Cum vero exclusio operum bonorum in
justificationis negotio nimis abhorreret a sensu christiano, fatebantur subinde
plures ex adversariis, quamvis sibi pro more contradicentes, se non penitus
excludere bona opera, cum ea sponte sua consequantur veram fidem et requi·
rantur non necessitate exigentiae seu dispositionis, sed necessitate veritatis
seu ut signa verae fidei. cf. Mohler Symb. δ 18. 22.

148. Demonstratlo. 1. Probatur thesis hoc argumento: Plures ob
defectum bonorum operum damnabuntur, quamvis habeant fidem, ut
patet ex integro cap. 25 Matth. et 7, 21: Non omme, qui dicit mihi: Do-
mine, Domt'ne, intrabit in reqnum coelorum, sed qui facit voluntatem Patris
mei. Ergo propter defectum bonorum operum carent gratia justificante,
alioquin non damnarentur. Ergo sola fides non justificat. Ita epuloni non
exprobratur fidei, sed misericordiae bonorumque operum defectus Luc,
16, 19 55. Quapropter hortatur Christus ib. v. 9: Facite vobis amicos de
mammona iniquitati& ut, cum defeceritis, recipiant vos ·ι“η aeterna taber-
nacula ,· et Spiritus s. docet Eccli. 1, 28: Qui sine timore est, non poterit
justificari. Atqui fieri non posset, ut fidelis ob defectum operum damne-
tur, si sola fides justificat sive ut justificationis forma, sive ut dispositio
sufficiens. Ergo sola fides absque aliis actibus et operibus non justificat.

2. Minus sane requiritur ad conservandam justificationis gratiam,
jam adeptam, quarn ad eam primum consequendam. Atqui ad eam conser-

