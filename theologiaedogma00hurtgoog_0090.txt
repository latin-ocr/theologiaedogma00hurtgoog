78 Tract. Vm. de gratia. Exceptionibus satisfit.

in ea milum et bonum, et non confidens in virtute sua confugit ad gratiam,
qua praestante declinetamalo et faciat bonum ; ⁴¹ ad simplicianum l. 1 q. 2 n. 2:
, hominem bene operari non posse, nisi per fidem gratiam perceperit. Incipit au-
tem homo percipere gratiam, ex qno incipit Deo credere.‘ Quare si s. doctor
hinc inde dicit, gratiam quibusdam deesse, non licet statim inferre, omnem
illis deesse gratiam. Supponit semper adesse saltem gratiam orationis. Cf.
Faure ejus ad Enchir. n. 81 ss. opusc. XVI, 165 an.

3. Distingui debet inter gratiam, quae defectu cooperationis fructu caret
et sufficiens dici solet; et eam, quae cooperante libero arbitrio fructum
parit salutis, atque efficax dicitur, De hac non sine ratione plerumque pa-
tres loquuntur3 hanc pluribus deesse, sed ipsorum culpa, concedimus.

4. Distingui debet inter dare gratiam et habere vel accipere gra-
tiam: illud solius est Dei, hoc etiam hominis. ,Accipere quippe, inquit Au-
gustinus de spir. et lit. n. 60, et habere anima non potest haec dona, de
quibus hoc audit (quid habes quod non accepisti l. Cor. 4, 7), nisi consen-
tiendo; ac per hoc quid habeat et quid accipiat, Dei est. Accipere autem et
habere utique accipientis et habentis est.‘ Serm. 165 n. l. 2: ,Quia ut Dens
velit dare, debes et tu ad accipiendum voluntatem accommodare. Quomodo
vis accipere gratiam divinae bonitatis, qui sinum non aperis voluntatis?‘
Enar. 2 in Ps. 2; serm., cujus fragmentum exstat t. 5 ed. paris. pag. 1151:
,Quidquid nobis jubetur, orandum est, ut impleatur3 sed non sic, ut dimit-
tamus nos et quomodo aegri jaceamus supini et dicamus: Pluat Deus escas
super facies nostras, ut prorsus nos nihil agere velimus: et cum esca compluta
fuerit super os nostrum, dicamus etiam: Deus glutiat de nobis. Aliquid et
nos agere debemus, studere debemuS, conari debemm, et in eo gratias agere,
in quo potuerimus: in quo non potuerimuS, orare.‘ Quo sensu etiam scribit
Anselmus de casu diab. c. 4: ,Deus ideo non dedit (perseverantiam malo
angelo), quia illa non accepit3 et ideo non accepit, quia accipere noluit. ‘ Ergo
ex eo, quod non omnes accipiunt vel non habent gratiam, non sequitur, eam
ipsis non offerri. Similiter distingui debet inter non adjuvari gratia et gra-
tiam deess e; nemo enim proprie adjuvatur, nisi ipse cooperetur3 si vero non
cooperatur, ac proinde non adiuvatur, non sequitur deesse ipsi gratiam.

5. Cum desertio ex parte Dei in subtractione consistat gratiae, haec mul-
tiplex sit gradusque admittat, desertio etiam Dei admittit gradus. Praecipites
ergo sunt, qui ex eo, quod legimus, Deum aliquos deserere, inferunt, eos
omni destitui gratia. Legant potius Augustini verba n. 81 ³.

6. Verum est fidem esse salutis initium, sed praepostere exinde infertur,
ante fidem nullam omnino conferri gratiam. Nisi enim gratia fidem praeveniat,
actus fidei elici non potest3 ideoque damnatae sunt prop. Quesnelli 26: ‚Nul-
lae dantur gratiae nisi per fidem;‘ 27 ε ,Fides est prima gratia et fons alia·
rum;‘ 29: ,Extra Ecclesiam nulla conceditur gratia;‘ prop. 22 syn. pis to-
r'iensiS. Fides enim suum habet initium, sua germina, suam conceptionem
et auroram, quae prima salutari mentis illustratione, qua Deus ad cor hominis
loquitur, continetur. cf. Ripalda d. 63 s· 2; d. 20 s. 17 n. 78. Ideo autem
omnis illustratio intellectus ad gratiam fidei, sicut omnis inspiratio volun-
tatis ad caritatis gratiam potest revocari, quia omnis illustratio demum
tendit ad inducendam, gignendam fovendamque fidem3 sicut omnis voluntatis
inspiratio ad excitandum caritatis ignem illumque fovendum augendumque
aspirat.

