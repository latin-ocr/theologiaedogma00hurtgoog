330 Tract. IX. de eucharistia. Reliquae quaestiones de eucharistia.

qua tale est compositum physicum, sed compositum ordinis intentionalis, ad
quod satis est ut permanentia formae sit ab intellectu perceptibilis utpote
fundata super actionem, quae praecessit realiter 1).

4. Materia remota eucharistiae est p anis triticeus et vinum de vite,
cui, si non ex institutione Christi, saltem ex Ecclesiae praecepto admixtum sit
modicissimum quid de aqua (cf. Lugo d. 4 s, 2). Licere uti pane azymO,
tenendum est contra graecos schismaticos, et colligitur ex Christi exemplo, qui
prius celebrata more judaeorum coena paschali, in qua non licebat adhibere
panem fermentatum, certe pane azymo usus est. Colligitur item ex ejusdem
usu jam sec. XI. in Ecclesia occidentali universaliter vigente, qui cum non
videatur gradatim inductus, cum hujus inductionis per concilium vel romanum
pontificem nullum habeatur vestigium, ex traditione apostolica derivari si non
certum, saltem admodum est probabile2). Ceterum etiam in Oriente, saltem in
provinciis Osrhoenae et Euphratesiae, sec. V. viguisse praxim consecrandi pa-
nem azymum, colligimus ex ep. Rabulae edesseni ad Gemellinum ep. Perrhaess),
in qua monachorum quorundam abusum reprehendit, qui se victitare jactabant
sola eucharistia, atque ,hunc in finem parabant hostiam cum fermento copi080‚
magnam et bene excoctam, ut ipsis esset in alimentum, non ad sacramentum
corporis Christi, quod azymo repraesentatur. ‘

5. Etsi consecratione efficitur hoc sacramentum, ea tamen non est
eucharistiae sacramentum, ut patet vel ex modo loquendi: dicitur enim illud
manere peracta consecratione, a fidelibus accipi, adorari, Christum in eo esse
etc„ quae de consecratione dici nequeunt.

6. Sumpti o est sacramenti applicatio seu conditio sine qua illud gra-
tiam non confert. Quod analogia illustrat Lugo disp. 1 n. 112: ,Eucharistiae
sacramentum institutum est per modum cibi nutrientis spiritualiter . . . quare
sicut cibus naturalis de se habet adaequatam virtutem ad nutriendum, man-
ducatio vero non nutrit, sed est conditio applicans virtutem cibi ad opus: sic
etiam sumptio cibi spiritualis non est virtus, nec pars virtutiS, sed applicatio
virtutis cibi, ut operetur vitam in anima« ·

’7. Ambae species unum constituunt sacramentum in ratione significa-
tionis, qua scil. significant convivium et refectionem spiritualem: utraque
tamen species dici potest sacramentum, imo integrum sacramentum in ratione
cibi, alimenti coelestis seu causae, hinc eucharistia materialiter quidem
est duplex, fo rmaliter tamen 'unum sacramentum.

8. Plures particulae consecratae melius dicuntur unum sacramentum, quia
denominatio fit a potiori, quod est unum scil. corpus Christi sub illis latens.

 

¹) Cf. de hac quaestione Sickenber ger in Theol. praktische Monatsschrift,
Passau 1894 t. 4 fasc. 11. 12.

ξ)()1“.Ρ61·1·0116 p. ‘2 c. 32 de Augustinis p. 2 a. 2 th. 8. De convenientia
materiae bene disserit Algerus II, 53 Ο swald p. 4 s. 2 c. 2.

⁸) Apud Β 1 6 k el ausgewahlte Schriften der syrischen Kirchenvater. David
archiep. syrus in Revue de l'Eglise grecque unie 1888 p. 188 censet tamen hoc testi·
monium non esse ad rem, quod carpat non usum fermenti, sed 6 0 p i 0 si fermenti:
viguisse enim olim in ecclesia syra usum fermenti in eucharistia.

