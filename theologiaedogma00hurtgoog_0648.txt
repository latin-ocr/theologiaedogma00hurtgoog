638 Tract. X. de Deo consummatore. De lumine gloriae.

681. De lumine qloriae. — Augmentum virtutis intellectivae, quod ad
Deum videndum theologi exigunt, lumen gloriae dici solet. Illud autem esse
admittendum evidenter infertur a. corollarii niodo ex dietis, et b. pluribus
probat s. Thomas c. gentes 111, 53, ubi inter alia: ,Nihil est susceptivum
formae sublimioris, nisi per aliqum dispositionem ad illius capacitatem ele-
vetur. Proprius enim actus in propria potentia fit. Essentia autem divina est
forma altior omni intellectu creato. Ad hoc igitur quod essentia divina fiat
intelligibilis species alicujus intellectus creati, quod requiritur ad hoc, quod
divina substantia videatur, necesse est, quod intellectus creatus aliqua dispo-
sitione sublimiori ad hoc elevetur.‘ cf. 1 p. q. 12 a. 5. Et sane c. si Deus
ad connaturaliter eliciendos actus salutares infundit habitus disponentes po-
tentiam, elevabit et intellectum creatum aliqua divinae bonitatis influentia ad
tam nobilem et eminenter supernaturalem visionem. Merito ergo d. damnata
fuit prop. 5 Beguardorum a Clemente V. cum concilio viennensi:
,Quod quaelibet intellectualis natura in se ipsa naturaliter est beata, quodque
anima non indiget lumine gloriae ipsam elevante ad Deum videndum et eo
beate fruendum.‘ Definitur autem lumen gloriae a Suarez de Deo H, 14
n. 1 : ,Qualitas creata et habitus et virtus intellectualis supernaturalis et per
se infusa intellectui, qua redditur proxime potens et habilis ad videndum
Deum.‘ A Lessio de summo bono 11, 8 n. 44 ita describitur: ,Lumen istud
est suprema quaedam irradiatio et participatio lucis illius, qua Deus seipsum
videt, per quam intellectus ad statum divinum elevatur et fit deiformis. Si
enim sol mundi istius corporei potest nubes apte dispositas ita illustrare, ut
ipsae instar solis luceant et soles quidam, quos parelios vocant, esse videantur:

. multo magis poterit Deus, qui est sol mundi incorporei, mentes rationales ve·

luti nubes spirituales suo fulgore illustrare, ut ipsi omnino similes sint et
tamquam dii quidam divino lumine fulgeant.‘ De ejus muneribus statuit ib.
n. 52: ,Tria praestat hoc mirandum lumen: l. ele vat mentem ad statum di-
vinum eumque efficit deiformem, ut Dionysius loquitur, et similem Patri.
Mens enim sic illustrata et elevata constituitur in actu primo et vires accipit
ad productionem visionis essentiae divinae, ac proinde respondet intellectui
fecundo seu memoriae fecundae (ut scholastici loquuntur) in Patre. 2. expan-
d it mentis capacitatem in immensum, ut sit capax immensi et illimitati boni . . .
Sicut enim lumen istud corporale facit, ut oculus corporis se extendat ad hujus
mundi vastitatem eamque intra se miro quodam modo complectatur: ita lumen
illud spirituale et divinum facit, ut mens, cui insederit, se possit extendere
et intra se quodammodo complecti totam Dei immensitatem . . . 3. mentem
sic elevatam et expansam d e t e r min a t et rapit in visionem eam eminenti modo
juvando et simul concurrendo ad illius visionis productionem, et simul essentia
divina intime praesens intellectui concurrit instar sigilli ad eam visionem sor-
mandam et sibi assimilandum.‘ Of. Franzelin th. 163 de praestantia hujus
luminis Scheeben , Herrlichk. der gottl. Gnade I, 8; Mysterien 5 93.

682. Scholion I. Quaerunt 1. theologi possitne homo naturaliter saltem
appetere visionem beatificam. Distinguatur a. duplex appetitu8‚ innatus et
elicitus, quam distinctionem ita exponit Palmieri th. 40 de Deo creante:
,Appetitas innatus dictus est ex analogia appetitus eliciti. Appetitus elicitus
est actus vitalis consequens apprehensionem. Appetitas innatus antevertit
quemcunque actum, non est aliquid distinctum ab ipsa natura, tribuitur cui·
vis naturae sive cognoscenti sive cognitione destitutae. Generatim hic appe·

