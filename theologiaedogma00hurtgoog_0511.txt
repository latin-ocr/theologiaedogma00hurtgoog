ad quem spectant etiam supereffluentes satisfactiones SS. 501

sunt effecti. Quem quidem thesaurum non in sudario repositum, non in
agro absconditum, sed per b. Petrum coeli clavigerum ejusque successores
suos in terris vicarios commisit fidelibus salubriter dispensandum et pro-
priis et rationalibus causis nunc pro totali, nunc pro partiali remissione
poenae temporalis pro peccatis debitae tam generaliter quam specialiter
(prout cum Deo expedire cognoscerent) vere poenitentibus et confessis
misericorditer applicandum. Ad cujus quidem thesauri cumulum b. Dei
genitricis et omnium electorum a primo justo usque ad ultimum merita
adminiculum praestare noscuntur.‘

521. propositio Π. Ad hunc thesaurum pertinent etiam supereffluentes
sanctorum satisfactiones: ut mox audivimus a Clemente VI. Quod ut probe-
tur, scias l. omni operi bono justorum duplicem inesse valorem, merito-
rium et satisfactorium; 2. supereffluentes satisfactiones illas dici,
quas sancti praestiterunt supra debitum divinae justitiae pro suis peccatis
solvendum3 eas vero 3. non adjungi thesauro satisfactionum Christi, quasi
hae sint insufficientes, sed ne illae sint inanes et congruo honore priventur.
Atqui negari nequit, exstitisse sanctos, qui plus sint passi, quam necessarium
fuerit ad redimendam poenam temporalem pro peccatis sibi dimissis reliquam,
ut s. Joan. Baptistam, martyres, qui praeter mortem dolores magnos„ incom-
moda omnisque generis privationes etc. passi sunt: quaelibet autem mors
cruenta pro Christo tolerata se sola sufficit ad exstinguendum vel maximum
poenae temporalis debitum; in primis vero b. Mariam V„ quae nullum ejus-
modi habuit debitum: unde damnatae fuere Baji prop. 72 et 73: ,Nemo
praeter Christum est absque peccato originali: hinc b. Virgo mortua est propter
peccatum ex Adam contractum omnesque ejus afflictiones in hac vita sicut et
aliorum justorum fuerunt ultiones peccati actualis vel originali3.‘ Infinita vero
Dei bonitas non patietur, has satisfactiones oblivioni tradi ac fructu privari.
Semper ergo in ejus vivent conspectu, ut aliis saltem prosint.

522. Neve dicas, has satisfactiones fructu non privari, cum justi, si nullum
eis sit luendum debitum, eo majus adepturi sint praemium: ideoque immerito
dici eas thesauro Ecclesiae asservari. Notamus enim l. valorem satisfactorium
prorsus distingui a m erito rio, adeo ut nullatenus confundi debeant3 2. idem
opus posse esse meritorium, quatenus cedit in alterius honorem, et satisfacto·
rium, quatenus est poenale3 Deum 3. tantae esse bonitatiS‚ ut eadem opera
nostra bona pro utroque acceptet valore, ut evidens est ex divinis literis.
Quocirca 4. justorum opera, quatenus sunt meritoria, superabundanti recom-
pensat praemio: quatenus vero sunt satisfactoria, acceptat ad delendum eorum
debitum3 quod si hoc excedant, non praemio illa compensat, cum satisfactio
non referatur ad praemium et eorum valori meritorio cumulatissime sit satis·
factum: sed ea asservat, ut aliorum exstinguendo inserviant debite, cum hoc
a. eorum valori magis conveniat3 b. in majorem ipsius justi gloriam et hono-
rem cedat, si ejus satisfactiones aliis prosint3 et e. mirum Ecclesiae seu cor-
poris Christi mystici organismum sanctorumque commendet communionem.
Unde conjeceris eo minus esse luendum a sontibus, quo magis satisfecerint in·
sontes: et divina sapientia ordinante fieri, ut in fine temporum nullae amplius
supersint supereffluentes sanctorum satisfactiones„ quae non fuerint impensae

