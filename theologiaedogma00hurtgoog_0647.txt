supernaturalitate. 637

3, 2 (n. 673).« Cl. c. gentes III, 52 s.; Stentrup Synopsis de Deo
uno c. 2.

Praeterea pro diversitate intellectus aliud atque aliud est objectum pro-
prium, quod ipse immediate et intuitive videt. Atqui essentia divina est ob-
jectum proprium et proportione naturali respondens intellectui divino. Non
videtur ergo objectum proprium, quod immediate et intuitive cognoscat in-
tellectus creatus, qui utpote ordinis prorsus inferioris objectum inferius habe-
bit, quod immediate et intuitive cognoscat, ipsique naturaliter respondeat.
Hanc rationem s. Thomas variis modis proponit contra gentes 111, 52. Ita ex.
gt: ,Quod est superioris naturae proprium, non potest consequi natura in-
ferior nisi per actionem superioris naturae, cujus est proprium: sicut aqua
non potest esse calida nisi per actionem ignis. Videre autem Deum per ipsam
essentiam divinam est proprium naturae divinae. Operari enim per propriam
formam est proprium cujuslibet operantis, Nulla igitur intellectualis sub-
stantia potest videre Deum per ipsam divinam essentiam, nisi Deo hoc faciente.
Amplius, forma alicujus propria non fit alterius nisi eo agente. Agens enim
facit sibi simile in quantum formam suam alteri communicat. Videre autem
substantiam Dei impossibile est, nisi ipsa divina essentia sit forma intellectus,
qua intelligit, ut probatum est. Impossibile est igitur, quod aliqua substantia
creata ad illam visionem perveniat, nisi per actionem divinam}

680. Verum excipere quis posset, rationem a s. Thoma aliisque theo-
logis allatam nimium probare, scil. non solum visionem Dei naturae creatae
vires excedere, sed esse plane impossibilem, nam τὸ esse creaturae nunquam
elevari potest ad conditionem τοῦ csse divini. Ad banc difficultatem solvendam
respondet Ripalda de ente supernat. d. 10 ε. 6 n. 29: ,Ut aliqua potentia
cognoscens elevetur ad aliquem modum seu perfectionem cognitionis (sibi in-
debitam), opus est, ut eum modum seu perfectionem cognitionis exerceat na-
turaliter circa aliquod objectum sibi naturale: ulterius etiam, ut objectum, ad
quod tali perfectione cognoscendum elevatur, talis potentiae objectum sit, quod
aliquali cognitione naturali, quamvis abstractive et confuse, percipiatur. Nam
hoc pacto potentia vitalis per talem cognitionem neque extra suum objectum,
neque extra modum cognoscendi sibi naturalem vagatur.‘ Fere eodem modo
respondet Mazzella disp. 4 a. 7, qui facta distinctione inter intellectus ob·
jectum proprium (quod ab aliis dicitur proportionatum vel specificativum)
et adae quatum, quod utcunque saltem supernaturali lumine adjutum at-
tingere potest‚ scribit n. 844: ¹,Dicenti ergo: nulla potentia potest agere extra
suum object-um, respondetur dist.: extra suum objectum adaequatum, conc. (ac
propterea visus nequit percipere sonos): extra suum objectum specificativum
seu proprium, subd.: naturali virtute conc.; supernaturaliter adjuta, neg. Di-
vina enim substantia, inquit divus Thomas c. gent. III, 54, non sic est extra
facultatem creati intellectus, quasi aliquid omnino extraneum ab ipsc, sicut
est sonus a visu, vel substantia immaterialis a sensu: nam divina substantia
est primum intelligibile et totius intellectualis cognitionis principium, sed est
extra facultatem intellectus creati, sicut excedens virtutem ejus, sicut ex-
cellentia sensibilium sunt extra facultatem sensuum . . . Indiget igitur con-
fortari intellectus creatus aliquo divino lumine ad hoc, quod divinam essen-
tiam videre possit.‘

