348 Tract. IX. de eucharistia. Corollaria.

dimensionibus panis, ipsa panis substantia immediate convertitur in substan·
tiam praeexsistentem corporis Christi, quod ex tunc absque ulla sui mutatione
vel virtuali multiplicatione incipit esse sub dimensionibus illis, sed non ut lo·
catum in loce, quia substantia (quae sola est terminus directus hujus conver-

sionis) ratione sui, situm et positionem in loco habere non potest.‘ De sacr. .

in 3. p. q. 75. Num vero hac sententia melius illustretur vel vindicetur dogma
catholicum de transsubstantiatione, dubitamus: ea enim non intelligitur3 neque
recentiorum scholae theologorum explicationes videntur adeo distare a a. Tho-
mae doctriua, ut vera habeatur oppositio, Hic enim urget conversionem, quod
omnino est faciendum, quin tamen plenius conversionis mysterium seu rationem
evolvat, quam recentiores theologi, ejus discipuli, ingeniose nituntur plenius
evolvere.

368. corollarium 1. Sicut mutatio specifica accidentium postulat
naturaliter et indicat mutationem panis et vini in aliam substantiam re-
spondentem hisce accidentibus mutatis: ita ex constanti lege sacramen-
tali mutatis specifice accidentibus postulatur, ut non sit amplius sub illis
corpus Christi, sed substantia respondens hisce mutatis accidentibus quae
ad exigentiam accidentium creatur. Neque tamen ideo corpus Christi
potest dici conversum in aliam substantiam, tum quia a. non simpliciter

desinit, sed tantum desinit esse sub his speciebus, tum quia b. haec ipsa

desitio non fit in ordine ad aliam substantiam substituendam: neque enim ·

vi hujus novae substantiae excluditur corpus Christi, sed cessante prae-
sentia corporis Christi exigit rerum orda, ut accidentibus corruptis con-
veniens provideatur substantia. Deest insuper c. tertium commune (n. 360).
Cf. Suarez d. 543 Franzelin schol. 1 post th. 14.

368⁸. corollarium II. Cum materia pro conficiendo sanguine Christi
secundum antiquissimam Ecclesiae praxim sit vinum, cui modicum aquae sit
admixtum ¹): non est operose inquirendum, num aqua prius convertatur in
vinum et deinde in sanguinem, cum certum sit totam substantiam materiae
proximae, quae est vinum aqua mixtum, quomodocunque aqua se habeat in
hac mixtione, in sanguinem converti. Cf. de hac controversia (cujus, etiam
mentionem facit Innocentius 111. 3 decr. tit. 41 c. 7 apud Denzinger
n. 346) subtiliter disputantes Lugo disp. 4 sect. 33 Suarez disp. 45 sect. 4,
qui etiam quaerit disp. 57 8. 4, quid tenendum sit, si quid vino consecrato
immisceatur, cf. s. Thomas quodl. 10 q. 1 a. 3. De sanctificatione, quae ex
particula consecrata in vinum non consecratum, si ei admisceatur seu immit-
tatur, redundet, disputat Belethus (sec. XII.) in rationali div. offic. c. 99
(Mig. 20 2, 104) et mabillonius in comment. praeviis ad ordines romanos
ἓ 12 se. (cf. Migne 78, 896 ss.). Merito autem notat Billot in 3 p. q. 77
a. 8 Scholion 2: ,Ceterum in his omnibus oportet sapere ad sobrietatem, nec
curiosius investigandum, quid pro singulis hypothesibus contingeret, quia cum
deficiant ibi documenta revelationis, et naturalis ratio in his determinationibus
plerumque caliget, plerumque etiam solutio undequaque dubia remanebit.‘

 

¹) Cf. Cyprianus ep. 63 opusc. XXI, 195: Pcrrone de euch. p. 2 c. 3pr. 3.

