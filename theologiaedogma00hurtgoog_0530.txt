520 Tract. [X. de ordine. De discrimine inter laicos et clericos.

543. Cle rici autem nomen derivatur a voce graeca κλῆρος s o r s, et quia
hereditas inter plures sorte, subinde dividisolebat‚ translate ea significat here·
ditatem. Quamvis vero omnes christiani ratione habita etymologiae dici
possint clerici (cf. Eph. 1, 113 Col. 1, 12): usu tamen loquendi ecclesiastico
speciatim Ecclesiae mini stri prout fidelibus simplicibus seu populo (λαός
unde laici) opponuntur, dicuntur clerici: vel quia a. etsi omnes fideles vocati
sunt in sortem Domini, ipsi tamen specialiter sunt electi, sunt portio electa,
hereditas praecipua, de quibus Christus dicit. Non vos me eliyistis, sed eqo eleyi
vos Joan. 15, 16; vel quia b. Dominus sors, pars, hereditas clericorum est,
secundum illa Ps. 15, 5, quae recitantur in collatione tonsurae, qua quis pri-
mum admittitur in clerum: Dominus pars hereditatis meae ,· vel quia c. se·
cundum Isidorum hisp. de eccles. officiis 11, 1 Matthias sorte in ordinem
apostolicum adlectus fuit (Act. 1, 26). Duplex prior explicatio confirmatur
Hieronymi verbis in ep. 52 n. 5 (opusc. XI, 146), etiam receptis in corpus
juris canonici. ,Clericus, ita ille, interpretetur primo vocabulum suum· et no·
minis definitione prolata nitatur esse, quod dicitur Si enim κλῆρος graece,
sors latine appellatur, propterea vocantur clerici, vel quia de sorte sunt Do·
mini, vel quia Dominus sors i. e. pars clericorum est.‘ Clericorum ergo
nomine designantur Ecclesiae ministri, qui divino cultui specialiter consecrati
et in ministerii juriumque Christi participationem vocati ad rerum sacrarum
curam et ecclesiastica munera obeunda sunt destinati. Cf. Hallier de sacris
electionibus proleg. c. 1 ὃ 1 ss.; annot. 17 se. ad cap. 10 schematis de Ecclesia
pro conc. vaticano in collect. lac. Vll, 599 ss.

544. Factum lemmate expressum in dubium vocari nequit; illud vero
juris esse divini alibi comprobavimus (th. 48), atque insuper illustratur
analogia cum corpore, qua passim utitur PauluS, et cum synagoga, Ec-
clesiae typ0‚ in qua discrimen hoc auctoritate divina fuit institutum atque
adeo sanctum, ut ejusdem violatores divinitus sint gravissima correpti
vindicta Num. 26; 2. Paral. 26, 16: qua ratione utitur jam Clemens
rom. ep. 1. ad Cor. n. 4 s, Accedit, idem discrimen reperiri apud Orientis
sectas, quae se jam sec, V. ab Ecclesia catholica separarunt: indicium
haud obscurum, illud non.esse juris humani, sed divinae originis atque ad
ipsam spectare Ecclesiae constitutionem. Quare jam Tertullianus
de praescr. c. 10 gravissime invehitur in haereticos sui temporiS, hoc
discrimen non adeo sancte servantes: ,Ordinationes eorum temerariae,
leveS, inconstantes; nunc neophytos conlocant, nunc seculo obstrictOS,
nunc apostatas nostrOS, ut gloria eos obligent, quia veritate non possunt;
nusquam facilius proficitur, quam in castris rebellium, ubi ipsum esse illic,
promereri est. Itaque alius hodie episcopuS, cras-alius: hodie diaconuS,
qui cras laicuS‚ nam et laicis sacerdotalia munera injungunt.‘

545. Quare errat Btihmer, qui in dissert. juris eccl. diss, 5. contendit,
discrimen clericos inter et laicos non exstitisse ante aetatem Tertulliani.
Cui opponimus tantum verba Clementis rom. l. c. n. 42: ,Apostoli nobis

Evangelii praedicatores facti sunt a D. J. Christo, J. Christus missus est a Deo,
Christus igitur a Deo et apostoli a Christo; et factum est utrumque ordinatim

