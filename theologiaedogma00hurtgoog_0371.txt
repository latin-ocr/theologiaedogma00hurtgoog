praeseutia permanens. 359

modo et servare possint jejunium et accipere communionem de orat. n. 19:
,Nonne solemnior erit statio tua, si et ad aram Dei steteris (si interfueris
mane sacro)? Accepto corpore et reservam, utrumque salvum est, et par-
ticipatio sacrificii et exsecutio officii (i. e. Jejunii).‘ Cf. Mabillon de lit.
gall. l, 93 Muratori diss de rebus lit. c. 24.

378. Potiora argumenta paucis complexus est Leibnitzius in syst.
theol. p. 224: ,Certum est, antiquitatem tradidisse, ipsa consecratione fieri
conversionem, quemadmodum apparet ex verbis Ambrosii paulo ante allatis:
neque unquam veteribus auditum est novum quorundam dogma, quod in mo·
mento perceptionis demum adsit corpus Christi. Certum enim est, nonnullos
sacrum hunc cibum non statim consumpsisse, sed aliis misisse, et secum domum,
imo in itinera, in deserta tulisse, eumque morem aliquando fuisse commen-
datum, quamquam postea abrogatus sit majoris reverentiae causa. Et profecto
aut falsa sunt, quae a sacerdote pronunciantur, verba institutionis, quod absit,
aut necesse est, quod benedictum est, esse corpus Christi, etiam antequam
manducetur. Ut taceam, qui sic sentiunt, in tricas incidere, utrum in labiis

aut in ore aut in gula aut in stomacho primum incipiat, an ne in hoc quidem,
si vitio ejus symbola non consumantur.‘ Cf. Kirchenlex. 1², 1576.

Articulus IV.

Dogma catholicum de augustissimo eucharistiae myste-
rio secundum rationis lumen consideratum.

379. Hoc articulo paucis ea complectemur, quae tenenda sunt circa
apparentem pugnam inter ipsum dogma rationisque principia.

1. Distingue inter rationem mere humanam sibique permissam,
quae secundum Paulum 1. Cor. 2, 14 competit homini animali: et ratio·
nem, quam dicere possumus c h ris ti a n a m, quae revelationis scil. lumine
imbuitur et regitur: ostendimus enim multum luminis et commodi ex re-
velatione redundare in rationem (t. 1 n. 494).

2. Jam vero rationi christianae neque incredibile dogma catholicum,
neque probabilis videri potest opinio adeo J‘eJ'una sacramentariorum in
lumine earum veritatum, quas fides nos docet a. de omnipotentia
Dei, quae omnia creavit ex nihilo et cui possibilia sunt, quae hominibus
videntur impossibilia3 b. de lib e r alita t e Dei, qui proprio Filio suo non
pepercit, sed pro omnibus nobis tradidit illum (Rom. 8, 32); c. de sa-
pientia Dei, qui per ea, quae jndaeis scandalum, graecis stultitia viden-
tur, constituit salvos facere credentes (1. Cor. 1, 21); d. de amore
Christi, qui dilexit suos in finem, imo usque ad profusionem sanguinis sui,
in cujus dilectionis pignus reliquit eucharistiam ; e. de m y s t e r i is ss. Tri-
nitatis et incarnationis aliisque operibus divinis: majus vero prodigium
est, quod Deus fiat homo et humana indutus sorma agat et patiatur hu-
mana, quam quod panis fiat car-0, et caro sub panis specie tribuatur in

