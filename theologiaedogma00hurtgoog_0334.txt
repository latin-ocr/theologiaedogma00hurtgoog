322 Tract. IX. de eucharistia. Thesis CCXXIV. Patres

plici pani et vino attendas; corpus enim et sanguis Christi est secundum
Domini asseverationem. Nam etsi tibi illud sensus exhibeat, tamen fides te
certum reddat. Ne judices rem ex gustu, sed ex fide indubitanter certus esto,

te corpore et sanguine Christi dignatum fuisse. ‘ Integra catechesis esset le-

genda, sicut et Ambrosii de mysteriis c. 8 s. (opusc. t. V11); Isidori hisp.
(vel altanus auctoris) hom. 5 de paschate et Paschasii Radberti 1. de corpore
et sang. Domini c. l, ut appareat palmaris diversitas inter fidem antiquitatis
et novatorum figmenta. Cf. praeclara Guitmundi disputatio l. 1 n. 24 ss.
opusc. XXXVIII. Et tamen patres admodum solliciti erant, ne illa Scripturae
effata, quibus Deo adscribuntur membra humanique affectuS, proprie intelli-
gerentur, hinc monent ea esse figurata. Cum ergo hoc circa institutionis verba
non inculcent, nullam in illis viderunt figuram.

3. Secundum sacramentarios verba Christi difficilia sunt3 quapropter
ZwingliuS, etsi J‘am aliquot ab annis fidem in realem corporis Christi
praesentiam excusserat, nullam diu rationem reperit, qua verba Christi
suae accommodaret negationi: inde etiam apud eos tanta opinionum di-
versitas. Res vero hisce verbis significata juxta adversariorum explicatio-
nem est facilis. Quid patres? Nullam in verbis Christi reperiunt difficul-
tatem, quocirca eadem repetunt, urgent, inculcant3 verum in re, quam
significant, maximum cernunt mysterium rationis captum excedens: hinc
exigunt fidem, scrutationem damnant, ad Dei omnipotentiam provocant,
miraculis illud credibile reddere nituntur (th. 226).

Ita Ambrosius l. c. et qui illum presse sequitur auctor op. de sa-
cramentis IV, 53 ita Cyrillus hieros. l. c.; et Gaudentius brixianus
(† c. a. 410) tr. 2 in Exod.: ,Ipse naturarum creator et Dominus, qui producit
de terra panem, de pane rursus, quia et potest et promisit, efficit proprium
corpuS, et qui de aqua vinum fecit, facit et de vino sanguinem suum . . . Si
qua-mysteriorum superaverint in mane illius futurae resurrectionis manife-
standa, quae capere modo non possumus (modo enim scio ex parte, inquit
Apostolus 1. Cor. 13, 12) . . . haec igne cremanda sunt, i. e. divino tradenda
Spiritui, ut ea, quorum rationem modo non capimus, ardentis fidei spiritu
consumantur ⁴¹ — S. Jacobus sarugensis serm. 66 de pass. Domini· ,Ab
illo temporis puncto, quo (Jesus) accepit panem et dixit illud corpus suum,
non erat panis, sed corpus ejus, et hoc edebant admirantes. Edebant corpus
ejus, qui cum ipsis in mensa accubabat, et bibebant sanguinem ejus, cujus
simul audiebant vocem doctrinae. ‚Corpus suum Dominus noster suis mani-
bus distribuit ιιι mensa. Et quis rebellis sit, ut dicat nunc, non esse corpus?
Ipse (Christus) dixit: Hoc est corpus meum, et quis verum non fatetur? Si
quis hoc non credat verum, non est discipulus apostolatus. Apostoli enim
crediderunt et viventem ac secum accumbentem (ad mensam) comederunt . . .
Electi apostoli, ut Filio fidem adhiberent, satagebant, non nt scrutarentur vel
quaestiones moverent sicut rebelleS. Panem, quem fregit et dixit corpus suum,
corpus agnoscebant, et ita illud reputabant, ac si in veritate sanguis ejus
stillaret.‘

352. 4. Secundum patres cavendum sedulo est, ne mysterium hoc .
dijudicemus juxta sensuum relationem, alioquin fallimur, cum longe aliud

