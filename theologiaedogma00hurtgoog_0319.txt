probatur ex verbis institutionis et s. Pauli. 307

Denique g. quando Christus Dominus eucharistiae sacramentum instituit,
non solum apostoIOS, sed totam Ecclesiam, fideles omnes usque ad consum-
mationem seculi, prae oculis habuit et in hac sua praescientia verba enunciavit,
quae vidit ex sese ita comparata, ut per multa saltem secula sensu proprio
essent accipienda a fidelibus non aliam ob causam, quam quia ea animi dispo·
sitione, quam ipse semper exegit, instructi, rationem humanam fidei et reve-
rentiae erga ipsius infinitam veracitatem et omnipotentiam subjecturi erant,
donec novatores aliqui credendi difficultate victi subtilibus quibusdam dispu-
tationibus sensum obvium repudiarent et figuras alii alias invenirent. Nihilo

2 tamen minus, si vera est sacramentariorum hypothesis, voluit Christus verba

ita enunciare, ut fideles omnes supposita christiana animi dispositione neces-
sario errarent: sensus autem genuinus nonnisi ab iis inveniri posset, qui ea
rejecta, ut difficultatem credendi effugerent, verba Dei pro arbitrio consuetae
legum physicarum experientiae accommodarent. Atqui haec omnia tam mani-
festo adversantur sapientiae, bonitati et veracitati Christi universaeque redem-
ptionis oeconomiae, ut iis positis omnis fides in mysteria superrationalia et
religio christiana subvertatur. Ergo Christus eum voluit enunciare sensum,
quem verba prae se ferunt, quem christiani omnes per multa secula ex reve-
rentia erga ejus veracitatem et omnipotentiam crediderunt (n. 335⁸). Cf. haec
argumenta egregie proposita a card. Franzelin th. 43 eandem rationem
urget jam Erasmus in ep. ad L. Berum a. 1529.

339. Confirmatur sensus catholicus iis, quae Paulus relata eucharistiae
institutione occasione usus ejusdem subjicit 1. Cor. 11, 27: Itaque qui-
cunqne manducaverit panem hunc vel biberit calicem Domini indique, reus
erit emporis et sanquinis Domini. Atqui a. dici non potest communio in-
digna crimen in corpus et sanguinem Domini commissum, si panis est
figura tantum corporis Christi absentis Sane nunquam dicuntur judaei,
qui peccato maculati manducabant agnum paschalem vel manna, rei cor-
poris Christi; vel qui profanat baptismi aquam, reus Spiritus sanoti; vel
qui injuria afficit regis imaginem, reus corporis et sanguinis regiS, sed in-
juriosus in ipsum regem. Ergo eucharistia non est merum symbolum cor-
poris et sanguinis Christi. Addit b. S. Paulus rationem, quare indigne
communicans judicium sibi manducet et bibat, quia non dijudicat corpus
Domini (μὴ’διακρῐνων τὸ σῶμα). Ergo juxta Apostolum eucharistia censeri
judicarique debet corpus Domini. Hinc c. communionem eucharisticam
vocat (10, 16) communicationem sanquinis Christi et participationem cor-
poris Domini. At si sanguis et corpus re abessent a symbolis eucharisticiS,
haberetur quidem fide unio spiritualis cum Christ03 ea tamen non satis
accurate diceretur communicatio sanguinis et participatio corporis: hinc
participes mensae daemoniorum dicit tantum fieri socios daemonum v. 20.
¹Concludamus igitur cum s, Cyrillo hieros. cat. myst. 4 n. 1. 2: ,Cum
igitur ipse pronunciaverit et dixerit de pane: Hoc est corpus meum: quis
deinceps audebit ambigere? et cum ipse asseveraverit et dixerit: Hic est

meus sanquis: quis unquam dubitaverit, ajens non esse ejus sanguinem?
20·

