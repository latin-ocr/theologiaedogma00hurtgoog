618 Tr. X. de De consummatore. Th. CCLXXII. Poenarum aeternitas

3. Etsi humana justitia vindicativa adumbratio quaedam est divinae.
ideoque in aliquibus analogia inter utramque intercedit, multum tamen
haec ab illa distat. Nam a. praesens vita stadium est viae et emendatio-
nis, et Justitia punitiva humana medium est salutis in utilitatem homi-
nibus concessum. Ipsius b. est punire crimina, non praecise quatenus
sunt offensa Dei, sed quatenus sunt humanae societati noxia. Praeterea
c. Deus supremus est judex, homo tantum delegatus: ille judicat creatu-
ras suas, homo vero homines, fratres suos, natura et destinatione sibi
aequales munere tantum inaequales Quare mirum esse non debet, si
homo judex hominem gravissimi licet criminis reum cum reverentia trac-
tare debeat. ,Quanto excelsior, inquit ad rem Augustinus op. im-
perf. c. Julian. III, 14, tanto inscrutabilior divina quam humana justina,
tantoque ab hac illa distantior. Quis enim homo ,iustus sinit perpetrari
scelus, quod habet in potestate non sinere? Et tamen sinit haec Deus
incomparabiliter justus omnibus justior et cujus potestas et incompara-
biliter omnibus potestatibus maj0r. Haec cogita et noli judicem Deum
judicibus hominibus comparare, quem non dubitandum est esse justum,
etiam quando facit, quod videtur hominibus injustum et quod homo si
faceret esset injustus‘ Ceterum vel humana justitia vindicativa potest
in reos animadvertere poenis privativis ex sese perpetuis et positivis
tamdiu, quamdiu rei vivunt suntque societatis membra. Poterit ergo et
Deus peccatores punire poenis tum privativis tum positivis, quamdiu
sunt, i. e. perpetuis. Ad rem Augustinus de civ. Dei XXI, 11: ,Qui
pro aliquo grandi crimine morte mulctatur, numquid mora, qua occiditur,
quae perbrevis est, ejus supplicium leges aestimant, et non quod eum in
sempiternum auferunt de societate viventium? Quod est autem deista
civitate mortali supplicio primae mortis, hoc est de civitate illa immortali
homines supplicio secundae mortis auferre. Sicut enim non efficiunt leges
civitatis hujus, ut in eam quisque revocetur occisuS, sic nec illius, ut in
vitam revocetur aeternam, secunda morte damnatus!

4. Etsi Deus creaturis rationalibus irresistibilem felicitatis appetitum
insevit, exinde nullatenus sequitur, hominem necessario ad felicitatem
debere pervenire; hujus enim assecutionem in hominis posuit potestate.
Unde illius non assecutio vitio verti debet creaturae, creatori non potaet
imputari. Quare sicut Deus non tenetur restituere lumen oculorum illi,
qui sponte se eo privaverit: ita neque felicitatem meret, qui propria culpa
a suo fine sponte se avertit ideoqud ingens patitur damnum.

660. Quae hucusque ad quatuor praecipuas incredulorum respondi·
mus exceptiones, probant insuper vel saltem suadent, quam consonum sit

hoc dogma sanae rationi. Sed non desunt aliae probationes, quae vide-
antur poenarum exigere aeternitatem.

