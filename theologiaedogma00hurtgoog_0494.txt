484 Tract. IX. de poenitentia. Quaestiones

bibitam satisfactionem datam fuisse absolutionem, ut moribundiS, poeni-
tentibus imminente nova persecutione, vel si quod specimen eximiae vir-
tutis edidissent, vel si ex dilata absolutione merito timeretur schisma, vel
si ex absolutione mox concessa spes affulgeret magni lucri (spiritualis).
Ergo Ecclesia antiqua non censuit sive ex rei natura, sive ex jure divino
praemittendam necessario esse absolutioni satisfactionem. Quare Eccle-
sia sicut quondam justis de causis saepe praeexigebat satisfactionem ¹),
ita poterit modo contenta solo poenitentis proposito ante satisfactionem

concedere absolutionem. Qua in praxi

3. Ecclesia imitatur Deum, qui contentus solo proposito satisfaciendi
perfecte contritis peccata condonat.

502. Scholion. Quaestiones de satisfactione. —- Plura de satisfactione
quaeri solent, quae paucis expediemus, Quaeritur

l. quaenam sint conditiones necessariae tum ex parte operia, tum
ex parte operantis ad satisfactionem. Respondent theologi, easdem generatim
requiri, quae ad meritum (n. 226 ss.;) insuper, si sermo est de satisfactione
pro poena seu de redemptione poenae, exigi, ut opus sit aliquo modo poe-
nale. Nam hac satisfactione praevenimus judicem et voluntarie punimus in
nobis peccatum, pro quo alioquin Deus nos punivisset. cf. a. Thomas suppl.
q. 15 a. 1. Ceterum in praesenti ordine omne bonum opus propter naturae
nostrae infirmitatem concupiscentiaeque repugnantiam plus minusve est poe-
nale, hinc satisfactorium. Notandum vero est, opus externum augere satis-
factionis virtutem, quia auget poenalitatem secus ac in merito, quod opere ex·
terno, ceteris paribuS, saltem secundum plures theologos non augetur (n. 228).

2. Quaeritur, quibus praesertim operibus satisfieri possit. Respondet-
conc. tridentinum sese. 14 cap. 9: ,Docet praeterea s. synoduS, tantam

 

¹) Hoc dicimus in hypothesi. si vera sit sententia communiter a theologis
recepta, absolutionem a peccatis olim plerumque datam non fuisse nisi in fine diu-
turnae poenitentiae vel prope finem ex. gr. post absolutam tertiam stationem sub-
strationis. Verum haec sententia nullatenus videtur posse probari. Quis enim putet,
absolutionem pluribus annis fuisse sejunctam a peccatorum confessione seu formam
a materia ; et nisi statuere velimus poenitentem obligatum fuisse bis eadem confiteri
peccata, quod inauditum, quomodo potuisset sacerdos absolvere poenitentem, qui
ante aliquot annos sibi confessus fuit? Quid si sacerdos, cui poenitens sua confes·
sus est peccata. interim moreretur ἱ) Quare illa absolutio et reconciliatio, quae
finita poenitentia solemni dabatur, fuit tantum c a e r e m o ni al i s ε nam illam dare
solebat episcopus, qui certe non omnium lapsorum audierat confessiones, eamque
saepe dabat pluribus simuL Quare probabile admodum videtur, semper viguisse
praxim illam, quam inculcat s. B o ni fa ti u s in concilio le p tin e n s i (a. 743)
stat. 31 ι „Curet unusquisque presbyter s t a tim post acceptam confessionem poeni·
tentium singulos data oratione reconciliari.“ Hanc porro sententiam pluribus tue-
tur F rank die Bussdisciplin der Kirche V. 6, praeeunte A m o r t theol. ecl. tr. de
poenit. disp. 5 q. 3 op. ΙΙΙ, 199-216 Augustae V. 1752, W i seman die vornehm-
sten Lehren und Gebrauche der kath. Kirche pag. 443: eandem sequuntur Pal-
mieri in app. de indulg. 5 2; S chmitz Katholik 1885 I, 349 ss,; Wildt Kir0hen·
lex. 11, 1608; P esch VlI n. 268 ss. Cf. de ipsa prop. Nat. A lexande r diss. 9
in sec. 3: Morinus I, 19: VI, ⁶24: IX, 6 ss.

